#+BEGIN_COMMENT
.. title: പയ്യൻ ചിന്താമഗ്നനായി.
.. slug: payyanchinthamagnanayi
.. date: 2022-07-14 00:46:45 UTC+00:00
.. tags: payyan, പയ്യൻ
.. category: Malayalam
.. link: 
.. description: 
.. type: text

#+END_COMMENT
#+OPTIONS: \n:t

/വായന സമയം : 2 മിനിറ്റ്/
--------------------------------------------------
പയ്യൻ വീണ്ടും ചിന്താമഗ്നനായി.
പയ്യൻ ഇന്ന് നീണ്ടു നിവർന്ന് തിരിച്ചും,
മറിച്ചും വലിച്ചും പറിച്ചും ആലോചിച്ചു.
മനസ്സിന്റെ സന്തുലിതയെ തകർക്കാൻ വിശപ്പിനു സാധിക്കും.
പെറ്റുപെരുകുന്ന കീടാണുക്കളോട് നിന്ന് പൊരുതാൻ നിത്യവ്യായാമത്തിനു കഴിയും.
ഇതല്ല, വേറെന്തോ എഴുതാനാണ് ഉദ്ദേശിച്ചത്.

എന്നാപ്പിന്നെ മനസൊരു കുളം.
ഒരു സുമാർ സൈസ് കുളം.
അതിലേക്കു നീട്ടി എറിഞ്ഞ ഒരു പരന്ന കല്ല് കണക്കേ,
ആശയം തെന്നി തെന്നി ദൂരെ മറയുന്നു.
അതൊരിക്കലും അക്കരെ എത്തുന്നില്ല.
ആ ജലാശയത്തിനു നടുവിൽ ചെന്ന് അതിന്റെ പയനം പര്യവസാനിക്കുന്നു.
പിന്നീട്, ഒരു പഴയ ഓർമ്മ കൊളുത്തിയ പുതിയ ആവേശത്തിൽ,
ആ ജലാശയത്തിലേക്കു നാം എടുത്തു ചാടുന്നു.
മുങ്ങി നീന്തി ആശയത്തെ പുറത്തു കൊണ്ടുവരാൻ ശ്രമിക്കുന്നു.
നീന്തി നീന്തി കുളത്തിന്റെ നടുവിലെത്തുമ്പോൾ,
അവിടെ ഒരു ആശയ ദ്വീപ്!
ചെറിയ പരന്ന കല്ലുകൾ കൊണ്ട് രൂപപ്പെട്ടിരിക്കുന്ന,
ഒരു അതിശയ ദ്വീപ്.
ഓരോ കല്ലിലും തന്റെ കയ്യൊപ്പ് പതിഞ്ഞിരിക്കുന്നു.
അതുകണ്ട് ആദ്യം ഒന്ന് അന്ധാളിക്കുന്നു.
ഞാൻ താൻ തന്നെയോ ഇത് എന്ന് ചിന്തിച്ച്‌ ഉറ്റുനോക്കുന്നു.
വലിച്ചെറിഞ്ഞ ആശയങ്ങളുടെ ഇടയിൽ നിന്നും,
ഒരു ചെറുപുളകം കുളിർപ്രവാഹത്തിലൂടെ തന്നെ തലോടുന്നു.
മന്ദഹാസപുഞ്ചിരി ചുണ്ടിൽ വ്യാപിക്കുന്നു.
സ്വാഭിമാനം രോമാഞ്ചമണിയിക്കുന്നു.
ആശയം വീണ്ടും ഉപേക്ഷിച്ച് ആ വികാരം താങ്ങിയെടുത്ത് ഉപരിതലത്തിലേക്ക് ഉദിക്കുന്നു.
വിടർന്ന ചുണ്ടുകളിലൂടെ ഒരു ചോദ്യം, ഇനി എന്ത്?
ജീവിതത്തിന്റെ സുഖദുഃഖങ്ങളുടെ ജക്സ്റ്റപൊസിഷൻ എന്താണെന്ന് ഇന്ന് വീണ്ടും ആലോചിച്ചു.
ഉത്തരം കിട്ടിയില്ല.

ഇതല്ല, വേറെന്തോ എഴുതാനാണ് ഉദ്ദേശിച്ചത്.
എന്തായാലും അടുക്കള വരെ ഒന്ന് പോയി നോക്കാം.
ചോറായെങ്കിലോ, അല്ലെ?

  
