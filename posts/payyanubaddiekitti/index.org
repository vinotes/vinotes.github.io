#+BEGIN_COMMENT
.. title: പയ്യന് ബ്യാടിയെ കിട്ടി
.. slug: payyanubaddiekitti
.. date: 2024-02-27 21:25:45 UTC+00:00
.. tags: satire, comedy, payyan, പയ്യൻ
.. category: Malayalam
.. link: 
.. description: 
.. type: text
.. status: draft
#+END_COMMENT

ആ... വല്യമ്മേ!

ആരാ?

ഞാനാ പയ്യൻ.

ഏത് പയ്യൻ?

എൻ ആർ ഐ പയ്യൻ 

അതാരാ?

ഞാനാ വല്യമ്മേ, ടെസിക്കേറ്റഡ് കോകോനട്ട്.

ആഹ്... പറ മോനേ, എന്തൊക്കെയുണ്ട് വിശേഷം?

അല്ല, ഒരു ചെറിയ അപ്ഡേറ്റ് ഉണ്ട്.

എന്താത് ?

എനിക്ക് ബ്യാടി സെറ്റായി.

ബാടിയോ, നിനക്കോ?

ബാടിയല്ല വല്യമ്മേ. ബ്യാടി. ചിക്ക്. കാമുകി. പ്രേമഭാജനം.

അതുശരി, കൊടുകൈ! 

താൻഗ്യു വല്യമ്മേ.

സെർട്ടിഫൈഡ് ആണോ?

അതെ വല്യമ്മേ. 9/10.

പത്തുശതമാനം മാഗ്പൈക്കോ.

ബർമിംഗ്ഹമിലാണ് പഠിച്ചത് 


സുകൃതം. വേറെ കുഴപ്പങ്ങളെന്തെങ്കിലും ?

ഇല്ല്യ, തനി മദിരാക്ഷി.

അപ്പോൾ മലയാളം ?

മദിരാസിയല്ല വല്യമ്മേ. \\ 
മതിമോഹനശുഭനർത്തനമാടുന്നയീ മഹിത \\
മമ മുന്നിൽ നിന്ന മലയാള കവിത.

കാവ്യാത്മകം തന്നെ. കാഞ്ചനകാഞ്ചി കുലുക്കിക്കുലുക്കിയാണോ മുന്നിൽ വന്നത്?

അതെ വല്യമ്മേ!, വന്നപാടെ ഒരു ചോദ്യം.

എന്തരാഞ്ഞു?

(/നിശബ്ദത/, /പരമാവധി നിശബ്ദത/) \\

*മലയാളിയാണോ?*

(/നിശബ്ദത/, /പരമാവധി നിശബ്ദത/) \\

സ്വസ്തി. നിന്റെ കണ്ണുകളിലെ അപ്പോഴത്തെ വെള്ളപൊക്കം ഞാനൊന്നൂഹിച്ചോട്ടെ? സ്വസ്തി.

അനശ്വര പ്രേമകഥകൾ നമ്മളിതിനുമുൻപും കേട്ടിട്ടില്ലേ?
മൈത്രേയി യജ്ഞവൽകനോടും, ജാനകി രമണനോടും, സത്യഭാമ സൂത്രധാരനോടും, സാറാമ്മ കേശവൻനായരോടും
ചോദിച്ചത് '*മലയാളിയാണോ*' എന്നല്ലേ?. ചരിത്രവാർത്തനത്തിൽ വിരസതകണ്ടെത്താനാവില്ല പയ്യൻ.

പരമാർത്ഥത്തിന്റെ താരാട്ട് വല്യമ്മേ, പക്ഷെ എനിക്കുറക്കം വരുന്നില്ല.

എന്നിട്ട് നീ എന്ത് പറഞ്ഞു ?

അതെ, ഞാൻ തന്നെ മലയാളി, എന്ന് പറയുന്നതിൽ ശുംഭത്തരം കളിയാടുന്നല്ലോ വല്യമ്മേ. അവൾ അത്
തിരിച്ചറിഞ്ഞുകഴിഞ്ഞിരിക്കുന്നു. ഇനി അവളുടെ ഞരമ്പുകളിൽ ചോര തിളപ്പിക്കേണ്ടത് നിമിഷധർമ്മാണ്ണെന്നുള്ളത്
ഞാൻ ശകലം ഷഷ്ഠേന്ദ്രിയം മുഖേന തിരിച്ചറിഞ്ഞു. എന്റെ ഉൽകീശയിൽ നിന്നും ഞാൻ കരുതിവച്ചിരുന്ന 'റിസ്സ്'
പുറത്തെടുത്ത് നാലായിതുറന്നു. എന്നിട്ടിങ്ങനെ മൊഴിഞ്ഞു.

തനികൈരളീരക്തമാംസനിബദ്ധവിഗ്രഹസാക്ഷാത്കാരം

ബ്യാടിയുടെ കാലൊന്ന് പതറി. എന്റെ കണ്ണുകളിലെ വെള്ളപൊക്കം അവൾ തെല്ലുനേരത്തേക്ക് കടമെടുത്തു. ജീവിതത്തിൽ സുഖദുഃഖങ്ങളുടെ ജക്സ്റ്റപൊസിഷൻ എന്താണെന്നറിയാൻ നാലർദ്ധനിമീലിതാക്ഷികൾ തലങ്ങും വിലങ്ങും തിരഞ്ഞു. തമ്മിലെ അന്തരം അജഗജാന്തരമല്ലെന്ന് മനസ്സിലാക്കിത്തുടങ്ങിയ ഞങ്ങളുടെ ഹൃദയങ്ങൾ ഝംഝനനാദത്തോടെ മിടിച്ചുതുടങ്ങി. ചുണ്ടുകൾ മിണ്ടിത്തുടങ്ങി. പദങ്ങൾ ഉണർന്നു. പാദങ്ങൾ ചലിച്ചു. 

ഏതായിരുന്നു ക്ലബ് ?

സ്ത്രമാഷ്, വല്യമ്മേ.

സബാഷ് 

കുട്ടിയുടെ ഗോ-ട്ടു?

സ്‌പൈസ്‌ഡ്‌ റം വിത്ത് ജിഞ്ചർ യേൽ
