#+BEGIN_COMMENT
.. title: a
.. slug: 
.. date: 2022-12-06 10:46:45 UTC+00:00
.. tags: 
.. category: Malayalam
.. link: 
.. description: 
.. type: text

#+END_COMMENT

പടിപ്പുറത്തേക്ക് നോക്കിയാൽ കാണുന്നത് ടാർ റോഡാണ്. ഗ്രിഗോറിയൻ കലണ്ടറിൽ ഇന്ന് പുതുവത്സരം. ചിന്തകളടക്കാനാവാതെ പാടിപുറത്തേക്കുനോക്കി ചാഞ്ഞുകിടന്നപ്പോൾ കണ്ടത് സ്കൂൾ കുട്ടികളെയാണ്. അവർ ഇന്നും യൂണിഫോം ധരിച്ചിരിക്കുന്നു. ഇന്നവധിയല്ലേ? ആത്മഗതത്തിൽ തന്നെ ഉത്തരവുമുണ്ട്. ഇളം നീല ഷർട്ടുകൾ. ട്രൗസറിന്റെയും ഫ്രോക്കിന്റെയും നിറം ഓർക്കുന്നില്ല. കുട്ടികൾ നടന്നു ചുമരിൽ അലിഞ്ഞു. 

അവർക്കു പിന്നിൽ വന്നത് ഒരു മൂരിവണ്ടിയാണ്. ഒഴിഞ്ഞ വണ്ടി, വൃദ്ധനായ വണ്ടിക്കാരൻ.
തൊട്ടുപിന്നാലെ രണ്ട് മൂന്ന് ആൺകുട്ടികൾ വേഗത്തിൽ നടക്കുന്നു. വണ്ടിയിൽ ചാടികേറിയിരുന്ന്  പോകാനാണ് ശ്രമം എന്നുമനസ്സിലായി. അവർക്കു കുറച്ചുപിന്നിലായി കൂട്ടത്തിൽ തന്നെയുള്ള ഒരാൺകുട്ടിയും രണ്ട് പെൺകുട്ടികളും മെല്ലെ നടന്നു വരുന്നു.
