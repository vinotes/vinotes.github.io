<?xml version="1.0" encoding="utf-8"?>
<?xml-stylesheet type="text/xsl" href="../assets/xml/rss.xsl" media="all"?><rss version="2.0" xmlns:dc="http://purl.org/dc/elements/1.1/" xmlns:atom="http://www.w3.org/2005/Atom"><channel><title>mindtoilet (Posts about പയ്യൻ)</title><link>https://mindtoilet.com/</link><description></description><atom:link href="https://mindtoilet.com/categories/pyy.xml" rel="self" type="application/rss+xml"></atom:link><language>en</language><copyright>Contents © 2025 &lt;a href="mailto:mindtoilet@gmail.com"&gt;mindtoilet&lt;/a&gt; </copyright><lastBuildDate>Sat, 20 Sep 2025 00:02:39 GMT</lastBuildDate><generator>Nikola (getnikola.com)</generator><docs>http://blogs.law.harvard.edu/tech/rss</docs><item><title>പ്രേമവീരൻ</title><link>https://mindtoilet.com/posts/payyanpremaveeran/</link><dc:creator>mindtoilet</dc:creator><description>&lt;p&gt;
തലയ്‌ക്കുമാത്രമല്ല, അരയ്ക്കും പ്രേമം ചുറ്റിപിടിച്ചിരിക്കുന്ന ഒരു വസന്തകാലം. അക്ഷരാപ്തഗണങ്ങൾക്ക് ഒത്തുകൂടാൻ
തലസ്ഥാനത്തിന്റെ പുതിയ നഗരഭാഗത്ത് ഒരുക്കിയിട്ടുള്ള ഒരു ആഹാരപഞ്ജരമാണ് &lt;i&gt;ചാ-പറബ്ബ്&lt;/i&gt;. &lt;i&gt;അപ്പോസ്‌ട്രോഫി&lt;/i&gt;
ഉപയോഗിക്കാനറിയാത്ത യുവതലമുറയിൽപോലും തുരഗവേഗത്തിൽ തരംഗമായിക്കൊണ്ടിരിക്കുന്ന ഒരു തകർപ്പൻ വിഭവം
ഇവിടെ കിട്ടും - സൂപ്പും കൊണ്ടാട്ടവും! മലബാറിൽ നിന്നും ബിരിയാണിയുണ്ടാക്കാൻ തലസ്ഥാനത്തെത്തിയ ഒരു
ഭക്ഷണവൈദ്യൻ, നാട്ടിൽ നിന്നും കൊണ്ടുവന്ന അരിക്കൊണ്ടാട്ടം &lt;i&gt;ക്രൂട്ടോണിന്&lt;/i&gt; പകരം ടൊമാറ്റോ സൂപ്പിലിട്ടു
കഴിച്ച് നാടൻ സ്മരണകൾ അയവിറക്കി. പാത്രം കഴുകാൻ നിയമിച്ചിരുന്ന പരശുരാമൻ &lt;i&gt;ബി.ടെക്‌., എം.ബി.എ.&lt;/i&gt;,
ഇതിന് ദൃക്‌സാക്ഷിയായി. തത്സമയം കാലം സ്തംഭിക്കുന്നതായും അണ്ഡകടാഹത്തിന്റെ പാത്രമാവുന്നതുമായിട്ടുള്ള
അനുഭുതിയുണ്ടായിട്ടില്ലേ? ഏറെക്കുറെ ആർക്കിമെഡീസിന്റെ യുറേക്ക നിമിഷം. നഗ്നത മറക്കുന്ന, പരമാർത്ഥത്തെ
താരാട്ടുന്ന ഉൽകൃഷ്ടമായ ക്ഷണം. &lt;i&gt;ഓൺട്രുപ്രെനെർ&lt;/i&gt; എന്ന പരന്ത്രീസ് വാക്കിന്റെ &lt;i&gt;ട്രൂ&lt;/i&gt; അർത്ഥം ആ നിമിഷത്തിൽ
പരശുരാമനെ കവർന്നു. കഴുകുന്ന പാത്രം എറിഞ്ഞ് രാമനും പാത്രമായി. അവിടന്ന് വീണ്ടുമൊരുചരിത്രം ആരംഭിച്ചു.
&lt;/p&gt;

&lt;p&gt;
പയ്യൻ മെന്യു കാർഡ് ഒരിക്കൽക്കൂടി താഴെ വച്ചു. ദഹിപ്പിക്കാൻ ഒരു കോപ്പ സൂപ്പും കൊണ്ടാട്ടവും പറഞ്ഞ് നാലു
കസേരകളുള്ള ഒരു മേശയിൽ ഇരുവർക്ക് വേണ്ടി കാത്തിരിക്കുകയാണ്. ഒന്ന്: കാമുകി. രണ്ട്:
വഴികാട്ടി. അതികായനായ ഒരു ബന്ധുവിനെ തന്നെ വഴികാട്ടി, തത്ത്വജ്ഞാനി, സുഹൃത്ത് എന്ന ക്രമത്തിൽ പണ്ടേ
കുടുംബത്തിൽ നിന്ന് കിട്ടിയിരുന്നു. ഈയിടയ്ക്കടുത്തായി കളഞ്ഞുകിട്ടിയ സ്വന്തം കാമുകിയെ വഴികാട്ടിക്ക്
പരിചയപ്പെടുത്തുന്നതാണ് കാത്തിരിപ്പിന്റെയുദ്ദേശം. ആദ്യം വന്നത് പക്ഷേ സൂട്ടിടാത്ത ബെയറിയാണ്, ജീൻസിട്ട
സുന്ദരി. പ്രോപ്പർ നതഭ്രൂ. അരയിൽ പേനയും പുസ്തകവും തിരുകിയിട്ടുണ്ട്. സുന്ദരിയോടാണ് സൂപ്പും കൊണ്ടാട്ടവും
ആവശ്യപ്പെട്ടിരുന്നത്. അവൾ മേശയിൽ വച്ചതോ, ഒരു കിടിലൻ പാസ്ത.
&lt;/p&gt;

&lt;p&gt;
'ലേകിൻ', പയ്യൻ ജീൻസിട്ട സുന്ദരിയുടെ മുഖത്തേക്ക് നോക്കി'
&lt;/p&gt;

&lt;p&gt;
സുന്ദരി: 'ഹാൻ ജി'
&lt;/p&gt;

&lt;p&gt;
പയ്യൻ: 'ഹം രാഗാലു നീർ ഓർ കൊണ്ടാട്ടം ഓർഡർ കിയ ഥ'&lt;br&gt;
(ഞാൻ തക്കാളി സൂപ്പും, അരികൊണ്ടാട്ടവുമാണ് പറഞ്ഞിരുന്നത്)
&lt;/p&gt;

&lt;p&gt;
സുന്ദരി:'ഹാ..?'(ങ്ഹേ..?)&lt;br&gt;
'ഹാ.'(ഓ.)
&lt;/p&gt;

&lt;p&gt;
ഇടതുഹസ്തം ഇടുപ്പിലേക്ക് പ്രതിഷ്ഠിച്ച്, മൂർദ്ധാവിനും വാമഭാഗം കല്പിച്ചുകൊണ്ട് ഭവതി നിസ്സംഗം ഇങ്ങനെ
മൊഴിഞ്ഞു:
'ആപ് വോ ബോല ഥ, മേ എ ലേ ആയ. ഖാ ലീജിയെ ന?'&lt;br&gt;
(അല്ലയോ പയ്യൻ, നിങ്ങളതാണ് പറഞ്ഞത്, ഞാൻ ഇതാണ് കൊണ്ടുവന്നത്. ഇത് തന്നെ കഴിച്ചുകൂടെ?)
&lt;/p&gt;

&lt;p&gt;
യുക്തിവാദം കൊണ്ട് &lt;i&gt;ഫാസിസത്തെ&lt;/i&gt; തോൽപ്പിക്കാനാവില്ലെന്ന് എവിടെയോ വായിച്ചതോർമ്മവന്നു. കുട്ടിയുടെ
ശക്തിയിൽ യുക്തി അലിഞ്ഞിട്ടില്ലെന്നും, &lt;i&gt;ഗാലിലെയോവിനേയും ഡേയ്കാർട്ടിനെയും&lt;/i&gt; ഒരു തട്ടിലിരുത്തിയാലും
സുന്ദരിയിരിക്കുന്ന മറു തട്ട് താണ് തന്നെയിരിക്കുമെന്നും പയ്യന് മനസ്സിലായി. പ്രളയം വരുമ്പോൾ കന്യക പോപ്പി
കുടയന്വേഷിക്കുമെന്ന് തീർച്ചപ്പെടുത്തി. പയ്യൻ കൈകൂപ്പി. സുന്ദരി നടന്ന് മറഞ്ഞു. പാസ്തയെ ദഹിപ്പിക്കാൻ തുടങ്ങി.
&lt;/p&gt;

&lt;hr&gt;

&lt;p&gt;
&lt;b&gt;[എന്റർ സ്വന്തം കാമുകി]&lt;/b&gt;
&lt;/p&gt;

&lt;p&gt;
പയ്യന്റെ ചെവിക്ക് പിന്നിൽ &lt;i&gt;ഷനേൽ&lt;/i&gt; അഞ്ചാമൻ തന്നെയാണെന്ന് മണത്തുറപ്പുവരുത്തിയതിന് ശേഷം അവൾ
വട്ടമേശക്കിരുന്നു. വലുതുഭാഗത്തെ മുടി ചെവിക്ക് പിന്നിൽ ഒതുക്കുന്നു. ഇടതു ഭാഗത്തെ മുടി മുന്നിലേക്കിടുന്നു,
രണ്ട് പ്രാവശ്യം ഉഴിയുന്നു.
&lt;/p&gt;

&lt;p&gt;
സുകൃതിനി: 'എവിടെ?'
&lt;/p&gt;

&lt;p&gt;
പയ്യൻ: 'വരുന്നേയുള്ളൂ'
&lt;/p&gt;

&lt;p&gt;
(സൂട്ടിടാത്ത ബെയറി, ജീൻസിട്ട സുന്ദരി വീണ്ടും വന്നു.)
&lt;/p&gt;

&lt;p&gt;
ജീൻസിട്ട സുന്ദരി: 'എന്ത് വേണം?'
&lt;/p&gt;

&lt;p&gt;
പയ്യൻ മുഖമുയർത്താതെ പാസ്തയിലേക്ക് തന്നെ നോക്കിയിരുന്നു.
&lt;/p&gt;

&lt;p&gt;
കാമുകി: 'നീ പാസ്തയാണല്ലേ പറഞ്ഞത്, എന്നാൽ ഞാൻ സൂപ്പും കൊണ്ടാട്ടവും പറയാം'
&lt;/p&gt;

&lt;p&gt;
പയ്യൻ മുഖമുയർത്തി.
&lt;/p&gt;

&lt;p&gt;
ഭാനുമതി ജീൻസിട്ട സുന്ദരിയോട്: 'ഒരു സൂപ്പും കൊണ്ടാട്ടവും'
&lt;/p&gt;

&lt;p&gt;
ഒരു നിമിഷത്തേക്കെങ്കിലും, അതായത് ഒന്ന് കണ്ണടച്ച് തുറക്കാനുള്ള സമയത്തേക്ക് പയ്യന്റെ മുഖത്തേക്ക് മനോഹരി
നോക്കിയിരുന്നെങ്കിൽ എന്ന് വ്യഥാ ആഗ്രഹിച്ചു. 'അരുതേ' എന്ന സന്ദേശഭാവങ്ങൾ അത്രവേഗം
വദനത്തിലേർപ്പെടുത്തിയതെങ്ങനെയെന്നാശ്ചര്യം. ഇനിയെന്ത്? &lt;i&gt;വെൽ&lt;/i&gt;, കണ്ടറിയാത്തവൾ കൊണ്ടറിയട്ടെ.
&lt;/p&gt;

&lt;hr&gt;

&lt;p&gt;
&lt;b&gt;[എന്റർ വഴികാട്ടി]&lt;/b&gt;
&lt;/p&gt;

&lt;p&gt;
കവിസഞ്ചിയും വ്യത്യസ്തമായ വാറുള്ള ഒരു ചെരിപ്പുമിട്ട് വഴികാട്ടി വന്നു. ദ്രുതഗതിയിലുള്ള ആലിംഗനങ്ങൾ.
&lt;/p&gt;

&lt;p&gt;
വഴികാട്ടി: 'വീണ്ടും കാണാൻ കഴിഞ്ഞതിൽ സന്തോഷം.'
&lt;/p&gt;

&lt;p&gt;
സുകൃതിനി: 'അതിന് നമ്മളിതിനു മുൻപ്…'&lt;br&gt;
(അർദ്ധപ്രസ്താവനയിൽ അവൾ പയ്യനെ നോക്കി.)
&lt;/p&gt;

&lt;p&gt;
വഴികാട്ടി: 'ക്ഷമിക്കണം, പയ്യനോടാണ് പറഞ്ഞത്.'
&lt;/p&gt;

&lt;p&gt;
പയ്യൻ: 'ഹ ഹ ഫലിതം. ഞാൻ പറഞ്ഞിട്ടില്ലേ വഴികാട്ടി ഫലിതപ്രിയനാണ്.'
&lt;/p&gt;

&lt;p&gt;
വഴികാട്ടി: 'നവയൗവനയുക്തയെ സ്ത്രീമിത്രമാക്കുന്ന തിരക്കായിരുന്നിരിക്കണം, &lt;i&gt;ഐ പ്രെസ്യും&lt;/i&gt;.'
&lt;/p&gt;

&lt;p&gt;
(അല്പോക്തി അവലംബിച്ചുകൊണ്ട് പയ്യൻ മുഖം കുനിച്ച് 'ങ്‌ഹും' എന്ന് മൂളി. കുനിഞ്ഞപ്പോൾ അല്പം ലജ്ജ താഴെ
പോയി. ആരും കാണാതെ സുകൃതിനി അതെടുത്ത് കണ്ണെഴുതി പൊട്ടുകുത്തി.)
&lt;/p&gt;

&lt;p&gt;
വഴികാട്ടി: 'സ്ത്രീമിത്രമായെന്ന് അവൾ &lt;i&gt;ഗോഡ് പ്രോമിസ്&lt;/i&gt; ചെയ്തോ?'
&lt;/p&gt;

&lt;p&gt;
പയ്യൻ: 'ഇല്ല, ഭാരതീയരീതിയിൽ &lt;i&gt;മദർ&lt;/i&gt; പ്രോമിസാണ് ചെയ്തത്. കരാറിലും ഒപ്പിട്ടു. ശേഷമാണ് ഇ-കമ്പി
തൊടുത്തത്.'
&lt;/p&gt;

&lt;p&gt;
വഴികാട്ടി: 'കുട്ടി കുറ്റം സമ്മതിക്കുന്നുവോ?'
&lt;/p&gt;

&lt;p&gt;
നളിനകാന്തി: 'എന്റെ കൊക്കിന് ജീവനുള്ളടുത്തോളം കാലം യുവർ ഓണർ.'
&lt;/p&gt;

&lt;p&gt;
വഴികാട്ടി: 'പഞ്ചപക്ഷിശാസ്ത്രം വശമുണ്ടോ?'
&lt;/p&gt;

&lt;p&gt;
നളിനകാന്തി: 'ക്ഷമിക്കണം, കോക്ക് അല്ല, കൊക്കെന്നാണ് ഉരിയാടിയത്.'
&lt;/p&gt;

&lt;p&gt;
വഴികാട്ടി: ' നേത്രത്തിൽത്തന്നെ ദിവ്യാസ്ത്രം കൊള്ളിച്ചിരിക്കുന്നു യുവതി. ഇനി ഞാൻ തന്നെ
&lt;i&gt;ബെസ്റ്റ്മാൻ&lt;/i&gt;. പറയൂ, എപ്പോഴാണ് വിവാഹം?'
&lt;/p&gt;

&lt;p&gt;
പയ്യൻ: 'വഴികാട്ടിക്ക് നന്ദി. കിഴവി ഇച്ഛിച്ചതും ഡോക്ടർ കല്പിച്ചതും പാരസീറ്റമോൾ. അങ്ങ് തന്നെ
കുടുംബക്കാരെ ബോധിപ്പിക്കണം.'
&lt;/p&gt;

&lt;p&gt;
വഴികാട്ടി: 'നാരദവൃത്തി അല്ലേ?'
&lt;/p&gt;

&lt;p&gt;
(സംഭാഷണം രസകരമായേക്കുമെന്നായപ്പോൾ ലോകത്തെ എല്ലാ ബെയറിമാരെയും പോലെ ജീൻസിട്ട സുന്ദരി
കാലാവസ്ഥയിലേക്ക് വലിഞ്ഞുകയറി. രണ്ടാം ചിന്തയിൽ, കരി മേഘങ്ങളെപ്പോലെ എഴുന്നള്ളി എന്ന് പറയുന്നതിലും
തെറ്റില്ല.)
&lt;/p&gt;

&lt;p&gt;
ജീൻസിട്ട സുന്ദരി: 'ആപ്കാ കാപച്ചിനോ'&lt;br&gt;
(താങ്കളുടെ ചികഞ്ഞ പാൽകാപ്പി)
&lt;/p&gt;

&lt;p&gt;
നളിനകാന്തി: 'ആരുടെ?'&lt;br&gt;
&lt;/p&gt;

&lt;p&gt;
ബെയറി:(പയ്യനെ നോക്കി ചിരിച്ചു കൊണ്ട്) 'മേടം, ആപ്കാ.'&lt;br&gt;
(നിന്റെതന്നെ, അല്ലാതെപിന്നെ?)
&lt;/p&gt;

&lt;p&gt;
നളിനകാന്തി: 'ഞാൻ സൂപ്പും കൊണ്ടാട്ടവുമാണ് പറഞ്ഞിരുന്നത്.'
&lt;/p&gt;

&lt;p&gt;
ജീൻസിട്ട സുന്ദരി: 'വോ ആ രഹാ ഹേ'&lt;br&gt;
(അതും വരുന്നുണ്ട്)
&lt;/p&gt;

&lt;p&gt;
നളിനകാന്തി: 'അപ്പോൾ ഈ കാപ്പി?'
&lt;/p&gt;

&lt;p&gt;
ജീൻസിട്ട സുന്ദരി: (തലയാട്ടി കൊണ്ട്) 'ടീക് ഹേ, ഏക് സാഥ് ലെ ആവുങ്ക'&lt;br&gt;
(ശരി, ശരി, ഇതും അതിന്റെ കൂടെ കൊണ്ടുവരാം)
&lt;/p&gt;

&lt;p&gt;
നളിനകാന്തി തെലതിശയത്തോടെ ബെയറിയെ നോക്കി വായും പൊളിച്ചിരുന്നു. ജന്മനാ വീറും വാശിയുമുള്ള പെൺ
കുലത്തിൽ ജനിച്ച നളിനകാന്തിയെ ജീൻസിട്ട സുന്ദരി ക്ഷിപ്രം ഞെട്ടിച്ചിരിക്കുന്നു.
&lt;/p&gt;

&lt;p&gt;
ബെയറി ദൗത്യം തുടർന്നു. 
&lt;/p&gt;

&lt;p&gt;
സുന്ദരി: (വഴികാട്ടിയോട്): 'ആപ് കേലിയെ?'&lt;br&gt;
(താങ്കൾക്കെന്തുവേണം?)
&lt;/p&gt;

&lt;p&gt;
വഴികാട്ടി: 'ഒരു കാർബണാറാ പാസ്ത, പിന്നെ ഒരു ഫ്ലാറ്റ് വൈറ്റ് കോഫി.'
(വ്യതയസ്തമായൊരു പാസ്ത, പിന്നെ കടുപ്പത്തിലൊരു കാപ്പി)
&lt;/p&gt;

&lt;p&gt;
തിരിഞ്ഞു നോക്കുക പോലും ചെയ്യാതെ സുന്ദരി തിരിഞ്ഞു നടന്നകന്നു. വരാനുള്ളതൊന്നും വഴിയിൽ തങ്ങില്ലലോ എന്ന് പയ്യൻ സ്വഗതിച്ചു.
&lt;/p&gt;

&lt;p&gt;
പയ്യൻ: '&lt;i&gt;ഓ, ബൈ ദ വേ&lt;/i&gt;, വഴികാട്ടി, ഇത് മിസ്സ് സ്വന്തം കാമുകി. സുകൃതിനി, നളിനകാന്തി, സുലോചന, ലവംഗി,
എന്നൊക്കെ വിളിക്കും'&lt;br&gt;
'ഇത് ഡോ. വഴികാട്ടി.'
&lt;/p&gt;

&lt;p&gt;
ലവംഗി: 'പരിചയപ്പെടാൻ കഴിഞ്ഞതിൽ ആനന്ദിക്കുന്നു.'
&lt;/p&gt;

&lt;p&gt;
വഴികാട്ടി: 'സമചിത്തം. എവിടെവെച്ചാണ് ദുരന്തമുണ്ടായതെന്നോർക്കുന്നുണ്ടോ?'
&lt;/p&gt;

&lt;p&gt;
ലവംഗി: 'ഉവ്വ്. ഇറ്റലിയിൽ വച്ചാണ് പയ്യനെ കണ്ടുമുട്ടിയത്.'
&lt;/p&gt;

&lt;p&gt;
വഴികാട്ടി: 'ഫിറെന്റ്‌സെ(ഫ്ലോറെൻസ്) ആയിരിക്കും.'
&lt;/p&gt;

&lt;p&gt;
ലവംഗി: 'ഹഫിൾപഫിന് പത്ത് കുത്തുകൾ. എങ്ങിനെ മനസ്സിലായി?'
&lt;/p&gt;

&lt;p&gt;
വഴികാട്ടി: '&lt;i&gt;ഐ അഡോർ ഇ. എം. ഫോർസ്റ്റെർസ് 'എ റൂം വിത്ത് എ വ്യൂ'&lt;/i&gt;
(ഇ. എം. ഫോർസ്റ്റെറിന്റെ 'ജനാല തുറന്നാൽ സൗന്ദര്യാനുഭൂതിയുളവാകുന്ന കാഴ്ച്ച സമ്മാനിക്കുന്ന ഒരു മുറി'
എനിക്ക് ഏറെ പ്രിയങ്കരമായ ഒരു കൃതിയാണ്). പയ്യന് പുസ്തകം സമ്മാനിച്ചതും ഞാൻ തന്നെ. അത് വായിച്ചതിനു
ശേഷമാണ് പയ്യൻ പറന്നത്.'
&lt;/p&gt;

&lt;p&gt;
ലവംഗി: 'ഉവ്വോ? അറിഞ്ഞത്തിൽ ഞാൻ ധന്യയാണ്. പയ്യൻ പറഞ്ഞാണ് ഞാൻ വായിച്ചത്. സ്ത്രീമിത്രമാവാമെന്ന്
വാക്കുകൊടുത്തതും അത് വായിച്ച ശേഷമാണ്. ഉഫ്ഫിറ്റ്സി ചിത്രശാലയിൽ വച്ചാണ് പയ്യനെ കാണുന്നത്. സന്ദ്രോ
ബോട്ടിചെല്ലിയുടെ 'പ്രിമവേറാ' &lt;i&gt;പെയിന്റിംഗ്&lt;/i&gt; നോക്കി 'അമ്പട പ്രേമവീരാ' എന്ന് പയ്യൻ പറഞ്ഞത്
ഞാൻ കേൾക്കാനിടയായി. പിന്നെ ഒന്നും നോക്കിയില്ല, പയ്യന്റെ മുതുകിൽ നഖക്ഷതങ്ങളേല്പിച്ചുകൊണ്ട് ചോദിച്ചു.'
&lt;/p&gt;

&lt;p&gt;
വഴികാട്ടി: 'ഹഹ, എന്തരാഞ്ഞു?'
&lt;/p&gt;

&lt;p&gt;
ലവംഗി: 'ആപ്, മൽ-യാളി ഹേ ക്യാ'&lt;br&gt;
(താങ്കൾ മൽ-യാളിയാണോ?)
&lt;/p&gt;

&lt;p&gt;
വഴികാട്ടി: 'ആര്യഭാഷയിൽ സംസാരിച്ചത് മനഃപൂർവ്വം എന്ന് നിനയ്ക്കാൻ അനുവാദം തരണം.'
&lt;/p&gt;

&lt;p&gt;
ലവംഗി: 'അനുമാനം വേണ്ട, അത് തന്നെ.'
&lt;/p&gt;

&lt;p&gt;
വഴികാട്ടി: 'സബാഷ്! ആര്യഭാഷ കേട്ടിട്ടെന്ത് തോന്നിന്ന് പയ്യൻ പറയട്ടെ.'
&lt;/p&gt;

&lt;p&gt;
പയ്യൻ: 'ഓം. ദർശനത്തിൽത്തന്നെ കൈരളീ സാന്നിധ്യം ഭവതിയിൽ നിന്നനുഭവപെട്ടിരുന്നു. അപ്പോൾ
കുറച്ചൊന്ന് കളിപ്പിക്കാമെന്ന് കരുതി.'
&lt;/p&gt;

&lt;p&gt;
വഴികാട്ടി: 'കളിപ്പിക്കരുത് പയ്യൻ. &lt;i&gt;ലവ് അറ്റ് ഫസ്റ്റ് സൈറ്റ്&lt;/i&gt; (ആദ്യ ദർശനത്തിൽ തന്നെ അത്യുഗ്രൻ പ്രേമം)
എന്നാണല്ലോ എന്നോട് പറഞ്ഞിരുന്നത്. അത് കേൾക്കാൻ വേണ്ടിയാണ് മെനക്കെട്ട് വന്നത്.
&lt;/p&gt;

&lt;p&gt;
(പയ്യനൊന്ന് ചമ്മി. വഴിക്കാട്ടിയെ വഴിതെറ്റിക്കാൻ വഴിയില്ലെന്ന് വിധിയായി) 
&lt;/p&gt;

&lt;p&gt;
വഴികാട്ടി: 'പറയു, തിരിഞ്ഞു നോക്കിയപ്പോൾ എന്താണ് കണ്ടത്?'
&lt;/p&gt;

&lt;p&gt;
(അല്പസ്വല്പം മൗനം, &lt;br&gt;
കണ്ണുകളുടെ ഉന്തും തള്ളും)
&lt;/p&gt;

&lt;p&gt;
പയ്യൻ:(ശബ്ദത്തിൽ ശകലം ശൃംഗാരം) 'മുന്നിൽ കണ്ടത് തന്നെ.'
&lt;/p&gt;

&lt;p&gt;
ലവംഗി: 'എന്ത്?'
&lt;/p&gt;

&lt;p&gt;
പയ്യൻ: 'പ്രിമവേറാ.'&lt;br&gt;
(നിത്യവസന്തം.')
&lt;/p&gt;

&lt;hr&gt;
&lt;p&gt;
&lt;img src="https://mindtoilet.com/galleries/botticelli-primavera-uffizi.jpg" alt="nil"&gt;
ഇറ്റലി, ഫിറെന്റ്‌സെ-ലെ (ഫ്ലോറെൻസിലെ) ഉഫ്ഫിറ്റ്സി ചിത്രശാലയിലുള്ള സന്ദ്രോ ബോട്ടിചെല്ലിയുടെ(1445 -1510) പ്രിമവേറാ
ചിത്രം. &lt;a href="https://www.uffizi.it/en/artworks/botticelli-spring/"&gt;https://www.uffizi.it/en/artworks/botticelli-spring/&lt;/a&gt;
&lt;/p&gt;
&lt;hr&gt;

&lt;p&gt;
തദവസരത്തിൽ അവളുടെ ലോചനങ്ങൾ അചലമായി. വടക്കനായി അഭിനയിച്ച് പയ്യൻ രസകരമായി കളിപ്പിച്ചത്
ഓർമ്മയിലുണ്ട്, പക്ഷേ സമാന്തരധാരയിൽ ഒറ്റനോട്ടപ്രണയം ഒളിപ്പിച്ചത് ഇന്നാണറിയുന്നത്. ഇവനാരവാ എന്ന
ശീർഷകത്തിൽ പയ്യന്റെ കണ്ണുകളിലേക്ക് കുതൂഹലനിർഭരയായി കമലനയന ചൂഴ്ന്നിറങ്ങി. ഇരുട്ടിന് അലങ്കാരമായി
മാത്രം വെളിച്ചം ചിതറികിടക്കുന്ന ഒരു വിശാലമായ ചതുരശ്രമുറി. കൊത്തുപണികളുള്ള നാല് കവാടങ്ങൾ ഓരോ
ദിശയിലും തെളിയുന്നു. മൂന്നെണ്ണം മൂടപ്പെട്ടവയാകുന്നു. വലത്തോട്ടായി പടിഞ്ഞാറൻ കതക്‌ പകുതി
തുറന്നിട്ടുണ്ട്. അതിലൂടെ ഒരു ഇളം കാറ്റ് മന്ദം അവളെ തലോടുന്നു. ഇന്ദുമുഖിയുടെ തരളമിഴികൾ
കാറ്റിലിളവേൽക്കുകയാണ്. ചെവിക്കുപിന്നില്ലേക്ക് ബന്ധിച്ചിരുന്ന അവളുടെ കാർകൂന്തൽ ഇപ്പോൾ സ്വതന്ത്രമായി
പാറിപ്പറന്നുകളിക്കുന്നു. വിലോലിതമാമവൾ ആ തലോടലിൽ പരിസരവിമുക്തയായി പരിണമിക്കുവാൻ
തുടങ്ങിയിരിക്കുന്നു. അപ്സരകന്യകയിൽ നിന്നും അവളൊരു ദേവതയായി മാറുകയാണ്. ഹരിതസമൃദ്ധമായ കുട്ടിത്തത്തിൽ
നിന്നും വർണ്ണശബളമായ കൗമാരത്തിലേക്ക് അവൾ രൂപാന്തരപ്പെടുന്നു. ആ ചിത്രത്തിന്റെ വിവിധ നിറങ്ങളിൽ അവളും
അലിഞ്ഞുചേരുന്നു. സ്വന്തം മാറ്റം അവൾ കാണുന്നത് അവന്റെ കണ്ണുകളിലാണ്. ആ ചഷകത്തിലെ പ്രതിബിംബം
വസന്തത്തിന്റെ ദേവതയായ ഫ്ലോറയാണോ? എങ്കിലതവൾതന്നെയല്ലേ? പടിഞ്ഞാറ്റിൽ നിന്നൊരു ഗാനം.
&lt;/p&gt;

&lt;p&gt;
&lt;i&gt;ലവ് ഈസ് ജസ്റ്റ് എ ഗ്ലാൻസ് അവേ&lt;/i&gt; &lt;br&gt;
&lt;i&gt;വൺ എംബ്രേസിങ് ഡാൻസ് അവേ.&lt;/i&gt; &lt;br&gt;
&lt;/p&gt;

&lt;p&gt;
സിനാട്ര വേണ്ട, സുരുട്ടി മതി. പാടൂ. ഞാനൊന്ന് ശൃംഗരിക്കട്ടെ. ഒരു രാഗാലാപനത്തിന്റെ പരിഭാഷ
അവളിലേക്ക് കടന്നുവരുന്നു. മ ഗ പ മ രി…..മ രി സ&lt;br&gt;
.&lt;br&gt;
.&lt;br&gt;
.&lt;br&gt;
.&lt;br&gt;
(പിന്നണിയിൽ വഴികാട്ടി ശബ്‌ദിക്കുന്നു: 'വിശദീകരിക്കൂ പയ്യൻ. ലവ് അറ്റ് ഫസ്റ്റ് സൈറ്റ്') .&lt;br&gt;
.&lt;br&gt;
.&lt;br&gt;
.&lt;br&gt;
.&lt;br&gt;
അതെ, നിത്യവസന്തത്തിന്റെ ഒരു രാഗസ്വരൂപമായാണവളെനിക്ക് അനുഭവപ്പെട്ടത്. നീലാംബരി, അല്ല,
സുരുട്ടിയായിരുന്നു. ആ ഹരിതസോപാനത്തിലെ ഒരു അഷ്ടപദി, മ ഗ പ മ രി… എന്നിന്നും കാതിൽ
അലയടിക്കുന്നു. രണ്ട് വാക്കിൽ ഉപമിച്ചാൽ ചന്തുമാമന്റെ ഇന്ദുലേഖ. ഇനിയും സംക്ഷിപ്തമായി മൊഴിഞ്ഞാൽ ഒത്ത
നടുക്ക് ഒട്ടും കൂസലില്ലാതെ, ആൾകൂട്ടത്തിൽ തനിയെ, ആരെയും ഒന്നും ബോധിപ്പിക്കേണ്ടതില്ലെന്ന
നിസ്സംഗഭാവത്തിൽ, ഒരു പ്രഭാവലയം ചൂടി, ആ പൂപുൽത്തകിടിൽ, ആ പൂങ്കാവനത്തിൽ നിറഞ്ഞു വർത്തിക്കുന്ന
പ്രണയത്തിന്റെ ദേവത &lt;i&gt;ആഫ്രോഡെയ്റ്റി&lt;/i&gt;. അതായിരുന്നു അവൾ.
&lt;/p&gt;

&lt;p&gt;
വഴികാട്ടി ഉറക്കെ ശബ്‌ദിക്കുന്നു: 'എന്താ പയ്യൻ ഒന്നും പറയാത്തത്?'
&lt;/p&gt;

&lt;p&gt;
പയ്യൻ: 'ങ്ഹേ ?'
&lt;/p&gt;

&lt;p&gt;
(നളിനകാന്തിയും വിമുഖതയിൽ നിന്നും വിടപറഞ്ഞ് വഴികാട്ടിയെ നോക്കുന്നു)&lt;br&gt;
വഴികാട്ടി: 'രണ്ടു പേരും ഗാഢമായ ചിന്തയിലാണെന്ന് തോന്നുന്നു. ഒരേ കാര്യം തന്നെയാവും. &lt;i&gt;ലവേഴ്സ്
റെവറി&lt;/i&gt;.(കാമുകരുടെ പകൽക്കിനാവ്.)'
&lt;/p&gt;

&lt;p&gt;
(മറുപടി തിരഞ്ഞ് പയ്യനൊന്ന് പൊൻമാനിനുസമം മുങ്ങി പൊങ്ങി. ചേതന പിടയുന്ന ഒരു ഉത്തരവും കൊക്കിൽ
കിട്ടി)&lt;br&gt;
പയ്യൻ: 'മന്മഥന് ഉന്നം പിഴച്ചതാണ് പ്രഭോ. മുട്ടച്ചായത്തിന്റെ മുകളിലിരുന്ന് ഇറോസ് മാറുബാരി അയച്ച ബാണം
ചാരിത്ര്യത്തിൽ കൊള്ളാതെ എന്റെ ഹൃദയത്തിലാണ് തറച്ചത്. അങ്ങനെയാണ് ലവ് അറ്റ് ഫസ്റ്റ് സൈറ്റ്.'
&lt;/p&gt;

&lt;p&gt;
(സ്ഥിതി വീണ്ടെടുത്ത സുകൃതിനി കുറച്ച് എണ്ണയൊഴിച്ചു)&lt;br&gt;
സുകൃതിനി: 'അല്ലെങ്കിലും ചാരിത്ര്യം ജീവനുള്ള പുഴ മീനിനെ പോലെയാണ്, കയ്യിൽ കിടന്ന് പിടയും; കൂടുതൽ അമർത്തിയാൽ ചാടിപ്പോവും.'
&lt;/p&gt;

&lt;p&gt;
വഴികാട്ടി: 'ബലേ! ഉശിരൻ ഉപമ. ചിത്രത്തിലെ മറ്റ് രണ്ട് ഗുണങ്ങൾ, സൗന്ദര്യവും അനുഭൂതിയും ചാരിത്ര്യത്തിന് വിനയാകുന്നു എന്ന് കരുതുന്നുണ്ടോ?
&lt;/p&gt;

&lt;p&gt;
സുകൃതിനി: 'സമഭുജത്രികോണമല്ല, തീർച്ച.'
&lt;/p&gt;

&lt;p&gt;
(മുഗുണങ്ങളുടെ ഒരു അപഗ്രഥനം ഇവരെങ്ങാനും തുടങ്ങിയാൽ പിന്നെ ഞാനെന്തിന് ബെയറിയാണെന്ന്
പറഞ്ഞുനടക്കുന്നു. ജീൻസിട്ട സുന്ദരി വീണ്ടും വലിഞ്ഞുകയറി.)
&lt;/p&gt;

&lt;p&gt;
സുന്ദരി: 'മേം, ആപ്കാ ക്രേപ്പ് വിത്ത് കാരമൽ സോസ്, ഓർ ഫ്ലാറ്റ് വൈറ്റ്.' 
(ഗോതമ്പ് ദോശയിൽ വീട്ടിലുണ്ടാക്കിയ പഞ്ചസാരപ്പാനി, കടുപ്പത്തിലൊരു കാപ്പി)
&lt;/p&gt;

&lt;p&gt;
(വഴികാട്ടിയോട്) 'സാബ് ആപ്കാ സൂപ്പും കൊണ്ടാട്ടവും ഓർ കാപ്പച്ചിനോ'
&lt;/p&gt;

&lt;p&gt;
മൂവരും ഒരുമിച്ച് ജീൻസിട്ട സുന്ദരിയുടെ മുഖത്തേക്ക് നോക്കി. ഭാവമാറ്റമില്ല. പുരാണങ്ങളിൽപോലും പെട്ടെന്ന്
പിടികൊടുക്കുന്നവരല്ലവർ. ബെയറി വേഷംകെട്ടി ഭഗവാൻ അസുരന്മാരെ അപ്രസക്തമാക്കിയില്ലേ? സുരന്മാരെ
സൂപ്പറും, സുന്ദരകുട്ടപ്പന്മാരുമാക്കി. ബെയറാധിപത്യം പാലം കഴിഞ്ഞുള്ള തിരിവുകടന്നിരിക്കുന്നു, ഏതു നിമിഷവും
മുറ്റത്തെത്താം. തിരിഞ്ഞു നോക്കുക പോലും ചെയ്യാതെ ജീൻസിട്ട സുന്ദരി വീണ്ടും തിരിഞ്ഞു നടന്നകന്നു.
&lt;/p&gt;

&lt;p&gt;
വഴികാട്ടി: 'പ്രിമവീറയും, നിങ്ങളെയും, ഈ ബെയറിയെയും കൂട്ടിച്ചേർത്താൽ ഒരു കഥയ്ക്കുള്ള
വിധിയുണ്ട്. വീടെത്തിയിട്ട് പൂശാം. ഇപ്പോൾ സ്വല്പം ഭക്ഷിക്കാം.'
&lt;/p&gt;

&lt;p&gt;
ഡിഷുകളുടെ ദിശമാറുന്നു. സുലോചന സൂപ്പും കൊണ്ടാട്ടവും സ്വീകരിച്ചു. വഴികാട്ടി പാസ്തയും ഫ്ലാറ്റ്
വൈറ്റും. പയ്യന്റെ സമയം മോശമായതിനാൽ മധുരമുള്ള ദോശയ്ക്ക് വിധേയനാവുന്നു. ദിവ്യോഷധത്തിന്റെ ആദ്യ ഗടു
ഉള്ളിൽ ചെന്നപ്പോൾ മീർകാറ്റ്സ് വീണ്ടും തലപൊക്കി.
&lt;/p&gt;

&lt;p&gt;
വഴികാട്ടി: 'അപ്പോൾ കാര്യത്തിലേക്ക്, അല്ലേ?'
&lt;/p&gt;

&lt;p&gt;
പയ്യൻ: 'അതെ, ഇടപെടണം'
&lt;/p&gt;

&lt;p&gt;
വഴികാട്ടി: 'മംഗലം തീർച്ചപ്പെടുത്തിയോ?'
&lt;/p&gt;

&lt;p&gt;
സുലോചന: 'മൈറ്റ് ആസ് വെൽ' (ചേതമില്ലെങ്കിൽ പിന്നെ…)
&lt;/p&gt;

&lt;p&gt;
വഴികാട്ടി: 'കുടുംബക്കാരുടെ എതിർപ്പുകളെ അതിജീവിക്കാൻ സാധിക്കുമോ?'
&lt;/p&gt;

&lt;p&gt;
സുലോചന: 'പയ്യനാണ് പേടി'
&lt;/p&gt;

&lt;p&gt;
പയ്യൻ: 'എല്ലാവരെയും പേടിയില്ല'
&lt;/p&gt;

&lt;p&gt;
വഴികാട്ടി: 'മതമാണോ പ്രധാന പ്രശ്നം?'
&lt;/p&gt;

&lt;p&gt;
പയ്യൻ: 'മതമല്ല, ജാതിയാണ് കംസൻ. സുലോചന കലാകാരിയാണ്, ശാസ്ത്രജാതിയല്ല'
&lt;/p&gt;

&lt;p&gt;
വഴികാട്ടി: 'യസ്. യസ്. യൽ. സി. പോരേ ?
&lt;/p&gt;

&lt;p&gt;
പയ്യൻ: 'മാസ്റ്റേഴ്സ് ഡിഗ്രി മിനിമം'
&lt;/p&gt;

&lt;p&gt;
വഴികാട്ടി: 'തന്റെ കൂട്ടിലെ അവസ്ഥയെന്താണ്?'
&lt;/p&gt;

&lt;p&gt;
സുലോചന: 'ഹുക് ഓർ ക്രുക്, കുടുക്കിയാൽ മതിയെന്നാണ്. ജിഗ്ഗറി-പോക്കറി ഉത്തമമെന്ന്, സ്‌ക്കൾ-ഡഗ്ഗറിയായാലും വിരോധമില്ല'.
&lt;/p&gt;

&lt;p&gt;
വഴികാട്ടി: 'കലണ്ടർ നോക്കി ഇരിപ്പായിരിക്കും അല്ലേ?'
&lt;/p&gt;

&lt;p&gt;
സുലോചന: 'ഓ'
&lt;/p&gt;

&lt;p&gt;
വഴികാട്ടി: 'വേറെന്താണ് പയ്യൻ പ്രശ്നം?''
&lt;/p&gt;

&lt;p&gt;
പയ്യൻ: 'നിറം'
&lt;/p&gt;

&lt;p&gt;
വഴികാട്ടി: 'അത് കുഴപ്പമില്ല, മേക്കപ്പ് ആണെന്ന് പറയാം. പിന്നെ?'
&lt;/p&gt;

&lt;p&gt;
പയ്യൻ: 'സുകൃതിനി മിശ്രഭുക്കാണ്. കോമളമ്മായി എങ്ങനെയെങ്കിലും മണത്തു കണ്ടുപിടിക്കും'
&lt;/p&gt;

&lt;p&gt;
വഴികാട്ടി: 'ഭവതി കേട്ടിട്ടുണ്ടോ അമ്മായിയെകുറിച്ച് ?'
&lt;/p&gt;

&lt;p&gt;
സുകൃതിനി: 'പയ്യൻ കുറച്ച് പറഞ്ഞിട്ടുണ്ട്'
&lt;/p&gt;

&lt;p&gt;
പയ്യൻ: 'വീട് മാറി കേറി വന്ന ഫുഡ് ഡെലിവറി ഉദ്യോഗസ്ഥൻ ആധികാരികമായി ബെല്ലടിച്ച്,
മന്ദഹാസത്തോടെയും വാത്സല്യത്തോടെയും പാക്കറ്റ് നീട്ടി കൊണ്ട് പറഞ്ഞു: 'മാഡം ആപ്കാ മട്ടൺ കീമ'. അവനെ
തെരുവിന്റെ അറ്റം വരെയും ഓടിച്ചിട്ട് ദോശ ചട്ടുകം കൊണ്ട് പൊതിരെ തല്ലി കോമളമ്മായി. 'കിസ്‌കാ ഘർ മേ
ക്യാ ലേകർ ആയ സാല'. പടിക്ക് പുറത്ത് ഒരു ബോർഡും വെപ്പിച്ചു.'
&lt;/p&gt;

&lt;p&gt;
സുലോചന: (ചിരിച്ചുകൊണ്ട്): 'എന്ത് ബോർഡ് ?'
&lt;/p&gt;

&lt;p&gt;
പയ്യൻ: 'മട്ടണും പൊട്ടനും പ്രവേശനമില്ല'
&lt;/p&gt;

&lt;p&gt;
വഴികാട്ടി: 'ബോർഡ് ഇവൻ എഴുതി ചേർത്തതാണ്. പക്ഷേ സൂക്ഷിക്കണം.'
&lt;/p&gt;

&lt;p&gt;
പയ്യൻ: 'അതെ, വഴികാട്ടി വേണം പോംവഴി കണ്ടുപിടിക്കാൻ'
&lt;/p&gt;

&lt;p&gt;
സുലോചന: 'കേട്ടിട്ട് എനിക്ക് ചിരിയാണ് വരുന്നത്. ഇത്രയ്ക്ക് ഭയങ്കരിയാണോ കോമളമ്മായി?'
&lt;/p&gt;

&lt;p&gt;
വഴികാട്ടി: 'അതെ എന്ന് പറയുകയേ നിവൃത്തിയുള്ളൂ'
&lt;/p&gt;

&lt;p&gt;
സുലോചന: 'അമ്മായി വരിച്ചിട്ടില്ലേ ?'
&lt;/p&gt;

&lt;p&gt;
വഴികാട്ടി: 'ഉവ്വ്. പക്ഷേ ഹസ്സിന് ഉദ്യോഗത്തിൽ നിന്നും വി. ആർ. എം. എസ്. കൊടുത്തു.'
&lt;/p&gt;

&lt;p&gt;
സുലോചന: 'ഹഹ, അതെന്താ സാധനം?'
&lt;/p&gt;

&lt;p&gt;
വഴികാട്ടി: 'വോളന്ററി റിട്ടയർമെന്റ് ഫ്രം മാരിറ്റൽ സർവീസ്'
&lt;/p&gt;

&lt;p&gt;
സുലോചന: 'സബാഷ്! പിന്നിൽ മിന്നൽ കഥയുണ്ടോ ?'
&lt;/p&gt;

&lt;p&gt;
പയ്യൻ: 'ഓ. അമ്മാവന്റെ ചേച്ചിയുടെ മകൾക്ക് പ്രണയബാധ കൂടി. അവൾ കെട്ടാനൊരുങ്ങി. ജാതി
അഷ്ടനാഗങ്ങളിലൊന്നിനെപ്പോലെ വീണ്ടും പടമുയർത്തി. അമ്മായി ഒരുമ്പെട്ടു, മരുമകളെ
നന്നായൊന്നുപദേശിക്കാൻ. ഉപദംശകങ്ങൾ വിളമ്പുന്നതിനേക്കാൾ അമ്മായിക്കിഷ്ടം തരം വിധം ഉപദേശങ്ങൾ
വിളമ്പുന്നതാണ്. പെറുമാറ്റോപദേശം, ഭക്ഷണോപദേശം, നിലനില്പ്പുപദേശം, ദൈവീകോപദേശം, സംഗീതോപദേശം,
ഭാഷോപദേശം, സ്നേഹോപദേശം, കല്യാണോപദേശം, കായികോപദേശം, സന്താനോപദേശം, ജീവിതോപദേശം
മുതലായവ. എല്ലാം യഥേഷ്ടം അന്ന് അവൾക്ക് കൊടുത്തു.'
&lt;/p&gt;

&lt;p&gt;
സുലോചന: 'ന്നട്ട്?'
&lt;/p&gt;

&lt;p&gt;
വഴികാട്ടി: 'സബഹുമാനം മരുമകൾ എല്ലാം ഇരുന്ന് കേട്ടു. എന്തൊക്കെയോ മനസ്സിലുറപ്പിച്ച് അവൾ അമ്മായിയെ വണങ്ങി
വീട്ടിലേക്കു പോയി. പിറ്റേ ദിവസം അവൾ നല്ല സ്റ്റൈലായി ഒളിച്ചോടി സർക്കാർ വിവാഹം ചെയ്തു. തിരിച്ച്
വീട്ടിലേക്ക് തന്നെ വന്ന് ദാമ്പത്യം തുടങ്ങി. അവളുടെ മാതാപിതാക്കൾ അവർക്കുണ്ടായ അഗാധമായ മുറിവുണക്കാൻ
ലാഭിച്ച സ്ത്രീധനം കൊണ്ടൊരു യൂറോപ്യൻ തീർത്ഥാടനത്തിന് പോയി.'
&lt;/p&gt;

&lt;p&gt;
സുലോചന: 'അയ്യോ, കോമളമ്മായിക്ക് ചുവട് പിഴച്ചല്ലോ?'
&lt;/p&gt;

&lt;p&gt;
വഴികാട്ടി: 'പിഴച്ച ചുവടിന് അമ്മായി മൺഗോളിയയിൽ അതിവേഗം ചിറകടിച്ച ഒരു പൂമ്പാറ്റയെ
പഴിച്ചു. സർവ്വം കേയോസ്‌ ! മുള്ളിനെ മുള്ളുകൊണ്ടെടുക്കാനും തീരുമാനിച്ചു. &lt;i&gt;ഡിവൈൻ ഇന്റർവെൻഷൻ&lt;/i&gt;.(ദൈവികമായ
ഇടിച്ചുകയറ്റം). കുടുംബത്തിൽ വലിഞ്ഞു കയറിയ ചെക്കെന്റെ ജാതി മാറണം. അമ്മായിയുടെ വീട്ടിൽ ഒരു പൂജ
ഏർപ്പെടുത്തി. അമ്മായിയും സമുദായവും അഹോരാത്രം "ജാതി മാറണേ, അവന്റെ ജാതി മാറ്റി തരണേ" എന്ന്
മനസ്സുരുകി പ്രാർത്ഥിച്ചു. പ്രതിമയായി അവതരിച്ച കൃഷ്ണന്റെ മുന്നിലായിരുന്നു തപസ്സ്. പക്ഷേ യദുകുലകലാകാരനായ
കൃഷ്ണൻ ജാതി തിരുത്താനോ എടുത്തു കളയണോ മെനക്കെട്ടില്ല. ഫലം കണ്ടില്ലെന്നായപ്പോൾ അമ്മായി പാർട്ടി
മാറി &lt;i&gt;ഫെമിനിസ്റ്റ്&lt;/i&gt; ആയി. കൃഷ്ണനുൾപ്പെടെ സകല ആൺവർഗ്ഗമൂർത്തികളോടും പോയി പണി നോക്കാൻ
പറഞ്ഞു. അമ്മാവനും അപ്പോൾ തന്നെ കൊടുത്തു വി. ആർ. എം. എസ്. അമ്മേ, ദേവീ, മഹാമായേ, ഇനി നീ തന്നെ
ശരണം എന്നായി പല്ലവി.'
&lt;/p&gt;

&lt;p&gt;
സുലോചന: 'എന്തുകൊണ്ട് നമ്മുക്കും ഒളിച്ചോടികൂടാ? എന്റെ വീട്ടിൽ ചില സംഭാഷണങ്ങളിൽ പാത്തും പതുങ്ങിയും എന്നെ
ഒളിച്ചോടാൻ പ്രേരിപ്പിക്കുന്നുണ്ട്.'
&lt;/p&gt;

&lt;p&gt;
പയ്യനും വഴികാട്ടിയും ഒരുമിച്ച്: 'അരുതേ, അങ്ങനെ മൊഴിയരുതേ.'
&lt;/p&gt;

&lt;p&gt;
സുലോചന: (അതിശയത്തോടെ): 'കൊള്ളാലോ. എന്താ കാര്യം?'
&lt;/p&gt;

&lt;p&gt;
വഴികാട്ടി: 'വുഡ്ഹൗസ്സിന്റെ കഥകളിലായാലും, നാട്ടിൻപുറത്തായാലും ആൺട്ടിമാർ ഒരു &lt;i&gt;എനിഗ്മാറ്റിക്&lt;/i&gt;
പ്രോബ്ളമാണ്. അവരെ തളയ്ക്കാൻ ആലൻ ട്യൂറിംഗ് ആയില്ലെങ്കിലും, ഒരു ജീവ്സ് എങ്കിലുമാക്കണം. ഭീരുത്വം അരുത്'
&lt;/p&gt;

&lt;p&gt;
സുലോചന: 'നന്ദി. ഈ കളിക്ക് എന്നെയും ചേർത്തണമെന്ന് അഭ്യർത്ഥിക്കുന്നു.'
&lt;/p&gt;

&lt;p&gt;
(ചാ പറമ്പിന്റെ മറ്റേ അറ്റത് ഇപ്പോൾ എന്തോ കലപില നടക്കുന്നു. ശബ്ദ കോലാഹലങ്ങൾ കാരണം അമ്മായിപുരാണം
നിർത്തേണ്ടിവന്നു. പലരും ക്രൈം സീനിലേക്ക് എഫ്. ഐ. ആറിന്. വേണ്ടി എത്തിയിട്ടുണ്ട്. പൊടുന്നനെ കൂട്ടത്തെ
ഭേദിച്ച് ദിഗന്തങ്ങൾ മുഴങ്ങെ ഒരു ശബ്ദം.)
&lt;/p&gt;

&lt;p&gt;
'&lt;i&gt;ഐ വാൻട്ട് ട്ടു സ്പീക്ക് വിത്ത് ദി ഹെൽത്ത് മിനിസ്റ്റർ.&lt;/i&gt;'
(രാജ്യത്തെ ആരോഗ്യ മന്ത്രിയുമായി എനിക്കിപ്പോൾ സംസാരിക്കണം.)
&lt;/p&gt;

&lt;p&gt;
മൂവരും തിരിഞ്ഞു നോക്കി.
&lt;/p&gt;

&lt;p&gt;
ജീൻസിട്ട സുന്ദരി, നമ്മുടെ സ്വന്തം ബെയറി തൂവൽ കളഞ്ഞ് കടയിൽ തൂക്കിയിരിക്കുന്ന ഒരു ബ്രോയിലർ
കുക്കുടത്തെപ്പോലെ വിളറി നിൽക്കുന്നു, കരയുന്നു. വീണ്ടും ഒരലർച്ചയിൽ നിന്നും ഓർഡർ മാറിപോയതാണ്
പ്രശ്നമെന്ന് മനസ്സിലാവുന്നു. ജീൻസിട്ട സുന്ദരി ക്രേപ്പ് വിത്ത് കാരാമൽ സോസിന്(ഗോതമ്പ് ദോശയിൽ
വീട്ടിലുണ്ടാക്കിയ പഞ്ചസാരപ്പാനിക്ക്) പകരം കാർബണാറാ പാസ്ത വിത്ത് ബേക്കൺ(വ്യതയസ്തമായൊരു പാസ്ത,
അതിൽ പന്നിക്കുട്ടിമാംസം) വിളമ്പിയതാണ് വിഷയം. സുന്ദരിയുടെ കുടുംബത്തെ മറ്റൊരലർച്ച
ശപിക്കുന്നു. പുരാണങ്ങളിൽ അടവ് പിഴച്ച സ്ത്രീകഥാപാത്രങ്ങളെ ഉദ്ധരിക്കുന്നു. ഈ ഭക്ഷണസ്ഥാപനത്തെ ഉടൻ
പൂട്ടിക്കുമെന്നും ആണയിടുന്നു. ആരെങ്കിലും ഉടൻ തന്നെ ആരോഗ്യമന്ത്രിയുടെ നമ്പർ അമർത്തി തരണമെന്നും
പ്രസ്താവന. ആരൊക്കെയോ ഓടിവന്ന് മാപ്പ് പറയുന്നു, സമാധാനിപ്പിക്കാൻ ശ്രമിക്കുന്നു. ങ്ഹേ ഹേ.. ഒരു
രക്ഷയുമില്ല. തദ്വിധം കൊടും വിഷം മുക്കിയ പദ ശരങ്ങൾ വർഷിക്കുന്നതിനിടയിൽ അമ്മേ, ദേവീ, മഹാമായേ,
നീ തന്നെ ശരണം. ഈ ഒരുബെട്ടോളെ നീ അറിഞ്ഞ് ശപിക്കില്ലേ?
&lt;/p&gt;

&lt;p&gt;
അത് കേട്ടതും പയ്യനും വഴികാട്ടിയും ഒരേസമയം എണീറ്റുനിന്നെത്തിനോക്കി. പയ്യന്റെ തോളിൽ കൈവച്ച്
സുകൃതിനിയും.
&lt;/p&gt;

&lt;p&gt;
മരണം, ആദായനികുതി, കോമളമ്മായി എന്നിവമാത്രം സുനിശ്ചിതമീയവനിയില്ലെന്നും! അതാ നിൽക്കുന്നു,
രൗദ്രഭാവങ്ങളുടെ ഒരു തീപ്പന്തമായി, ജ്വാലാമുഖി, ഒരു കത്തിയും കുത്തിയും കയ്യില്ലേന്തി, സാക്ഷാൽ
കോമളമ്മായി.
&lt;/p&gt;

&lt;p&gt;
ഒരു ശിഥില നിമിഷത്തിൽ അമ്മായി ദേവീ പ്രാർത്ഥനയിൽ നിന്നും കണ്ണുതുറന്ന് നോക്കിയത് ഈ
ഭാഗത്തേക്ക്. കണ്ടതോ, തോളിൽ അധികാരത്തോടെ തൂങ്ങിനില്ക്കുന്ന ജാതിയേതെന്നറിയാത്ത ഒരു ഉണ്ടക്കണ്ണിയും,
തന്നെത്തന്നെ അവിശ്വസനീയാക്ഷികളാൽ അന്തംവിട്ട് നോക്കുന്ന പയ്യന്റെ കണ്ണുകളും. തൊട്ടടുത്ത് കുടുംബത്തിലെ
തന്നെ ദൂരെയുള്ള വേറെ രണ്ട് കണ്ണുകളും കൂടെ കണ്ടപ്പോൾ കോമളമ്മായി ഏകദേശം കാര്യത്തോടടുത്തു, ഉടൻ
ചിന്താവിഷ്ടയായി. മാപ്പു പറയുന്നവരുടെ മുഖത്തു നോക്കി ഇപ്രാവശ്യത്തേക്ക് വിട്ടിരിക്കുന്നു എന്ന്
കണ്ണുകൊണ്ടുത്തരവാക്കി. രണ്ട് വിരലുകൾ കൊണ്ട് ജീൻസിട്ട സുന്ദരിയെ &lt;i&gt;ഡിസ്മിസ്സ്&lt;/i&gt; ചെയ്തു. അവൾ അമ്മായിയുടെ
കാലുതൊട്ട് വന്ദിച്ച് അകത്തേക്ക് ഓടി. തദനന്തരം മൂവരുടെ മേശഭാഗത്തേക്ക് അമ്മായി ഒരടി
എടുത്തുവച്ചു. മോസസ്സിനെ ദൂരെ കണ്ട ചെങ്കടലിനെ പോലെ എഫ്. ഐ. ആർ. സഖാക്കളെല്ലാം വഴിമാറി. സാരാംശം
സ്വാംശീകരിച്ച അമ്മായിയുടെ ദൃഷ്ടി ഇപ്പോൾ മുഴുവനും വഴികാട്ടിയിലാണ്. വഴികാട്ടിയുടെ തലച്ചോറിൽ ഫ്ലാറ്റ്
വൈറ്റ് കാപ്പി പ്രഹരമേല്പിക്കാൻ തുടങ്ങിയിരിക്കുന്നു. ഇനിയാണ് കളി.
&lt;/p&gt;</description><category>comedy</category><category>payyan</category><category>satire</category><category>പയ്യൻ</category><guid>https://mindtoilet.com/posts/payyanpremaveeran/</guid><pubDate>Mon, 07 Jul 2025 21:25:45 GMT</pubDate></item><item><title>ഗൃഹാതുരത്വം</title><link>https://mindtoilet.com/posts/payyanugruhathurathuam/</link><dc:creator>mindtoilet</dc:creator><description>&lt;p&gt;
പതിവിലും നേരത്തെ ഇന്ന് പയ്യൻ പബ്ബിൽ പോയി. എഡിൻബ്ര പഴയ പട്ടണത്തിലെ ഒരു പ്രാചീന ഗുഹയാണ്
താവളം. എത്തിനോക്കിയാൽ ഒരു ഭാഗത്ത് നോർത്ത് സീ കടലും, എത്തിനോക്കാതെതന്നെ മറുഭാഗത്ത് ആർതർ സീറ്റ്
കുന്നും കാണാം. വാതിൽ തള്ളിനീക്കിയപ്പോൾ ശബ്ദകലപില. പയ്യനെ കണ്ടതും ബാറിനടുത്തുനിന്നും സാം ചോദിച്ചു:
&lt;/p&gt;

&lt;p&gt;
"ഓൾറൈറ്റ്  പയ്യൻ? നിന്റെ ഐഡി ഒന്ന് കാണണം."
&lt;/p&gt;

&lt;p&gt;
കുറേ വർഷങ്ങൾക്ക് മുൻപ് ആദ്യമായി അവിടെ ചെന്നപ്പോൾ സാം ഇതേ ചോദ്യം ചോദിച്ച് പറ്റിച്ചതാണ്. അന്ന് ഐഡി
പരതിയപ്പോൾ എല്ലാവരും കൂടി ചിരിച്ചു. സാം അവിടത്തെ സ്ഥിരകാരനാണ്, അധികാരിയല്ല. ഇന്ന് ചെറുതായി ഒന്ന്
ചിരിച്ചുകൊണ്ട് സാമിനുള്ള സ്ഥിരം മറുപടി കൊടുത്തു:
&lt;/p&gt;

&lt;p&gt;
"സ്റ്റിൽ ലൂക്കിങ് ഫോർ ഇറ്റ് സാം"
&lt;/p&gt;

&lt;p&gt;
കൊമ്പുകോർത്ത് നിൽക്കുന്ന ബിയർ ടാപ്പുകളുടെയടുത്ത് ചെന്നപ്പോൾ പേർമ് ജോൺ, ബാർമൻ, പയ്യനെ നോക്കി
ചിരിച്ചു. നെറുകിൽ നിന്നും നെറ്റിയിലേക്ക് മുടി ചുരുട്ടി നിലകൊള്ളിക്കുന്ന ആധുനികമെന്നഭിപ്രായപെടുന്ന
കേശഫാഷനാണ് 'പേർമ്'.
&lt;/p&gt;

&lt;p&gt;
"പൈന്റ് ഓഫ് ലാഗാ, പയ്യൻ?"
&lt;/p&gt;

&lt;p&gt;
"ജോൺ, മേറ്റ്, എനിക്കിന്ന് അതിരുകവിഞ്ഞ നൊസ്റ്റാൾജിയ; ഉപ്പും പഞ്ചസാരയുമിട്ട ഒരു ഗ്ലാസ്
നാരങ്ങവെള്ളം തരൂ."
&lt;/p&gt;

&lt;p&gt;
ജോൺ മുഖം തിരിച്ച് മറ്റുള്ളവരെ നോക്കി.
&lt;/p&gt;

&lt;p&gt;
എവിടെ നിന്നോ പ്രൊഫസർ ലാറ പയ്യന്റെ അടുത്തേക്ക് വന്നു. കണ്ണട നാസികസേതുവിൽ നിന്നും സാധാരണമായി
നേത്രസേതുവിലേക്ക് നീക്കികൊണ്ട് അവർ ചോദിച്ചു:
&lt;/p&gt;

&lt;p&gt;
"യു ഓക്കെ ഡാർലിംഗ്"?
&lt;/p&gt;

&lt;p&gt;
"ലാറ, ലൗ, എന്റെ ഓർമ്മകളിൽ ചിതലരിക്കുന്നു"
&lt;/p&gt;

&lt;p&gt;
"അതൊരു ചിതലരിക്കുന്ന പ്രയോഗമല്ലേ പയ്യൻ"?
&lt;/p&gt;

&lt;p&gt;
"ലാറ, എന്തുകൊണ്ടോ ബിലജമുനി വാൽമീകിയെ സ്മരിച്ചുപോകുന്നു ഈ നിമിഷം. ഒരു ചിതൽപുറ്റിന്റെയുള്ളിൽ
ജീവിക്കാൻ ബുദ്ധിമുട്ടായിരിക്കുമല്ലേ?  മങ്ങിയകാഴ്ചകൾ. ഞാൻ ഏറ്റവും കൂടുതൽ സ്നേഹിക്കുന്ന എന്റെ
ബാല്യകാലം ഇന്ന് ഇളനീർകുഴമ്പ് ഒറ്റിച്ച കണ്ണുകളിലൂടെയാണ് ഞാൻ അറിയുന്നത്. കുട്ടിക്കാലത്തിന്റെ പഞ്ചവർണ്ണകവാടം
എന്റെ മുന്നിൽ കൊട്ടിയടയ്ക്കപ്പെടുകയാണോ?"
&lt;/p&gt;

&lt;p&gt;
"നീ ഭൂതകാലത്തെ ഇത്ര മാത്രം സ്നേഹിക്കുന്നുവല്ലോ പയ്യൻ."
&lt;/p&gt;

&lt;p&gt;
"ഓർമ്മകളുണ്ടെങ്കിൽ പിന്നെ നഷ്ടങ്ങളില്ലലോ ലാറ."
&lt;/p&gt;

&lt;p&gt;
ലാറ ഒന്നും പറയാതെ എന്തോ പെട്ടെന്നോർത്തപോലെ ഇമചിമ്മാതെയിരുന്നു.
&lt;/p&gt;

&lt;p&gt;
പേർമ് ജോൺ നാരങ്ങവെള്ളം കൊണ്ടുവന്നു.
&lt;/p&gt;

&lt;p&gt;
വെള്ളം കുടിച്ചപ്പോൾ പാലക്കാടൻ ഉൾഗ്രാമത്തിൽ ഒരു കുളത്തിന്റെ വക്കത്ത് മഴത്തുള്ളികൾ വെള്ളത്തിലേക്ക്
വീഴുന്നത് നോക്കി ചൂണ്ടയിട്ടിരികുന്ന ട്രൗസറിട്ട ഒരു കുട്ടിയുടെ ചിത്രം മനസ്സിലേക്ക് വന്നു. എത്രയോർത്തിട്ടും
ട്രൗസറിന്റെ നിറം തെളിയുന്നില്ല!
&lt;/p&gt;

&lt;p&gt;
പയ്യന്റെ കണ്ണിൽ നിന്നും മഴപെയ്യാൻ തുടങ്ങി. ഇതുകണ്ട പേർമ് ജോൺ ഒരു സിംഗിൾ മാൾട്ട് വിസ്കി സിംഗിൾ
പയ്യന്റെ മുന്നിൽ വച്ചു.
&lt;/p&gt;

&lt;p&gt;
"ഓൺ ദി ഹൗസ്, പയ്യൻ"
&lt;/p&gt;

&lt;p&gt;
സ്ഥിരക്കാർ ചുറ്റും കൂടി.
&lt;/p&gt;

&lt;p&gt;
"ചിയേർസ് പയ്യൻ! ഓർമ്മകളുടെ ഓർമ്മയ്ക്കായി"
&lt;/p&gt;

&lt;p&gt;
"ചിയേർസ്". പയ്യൻ മൂക്ക് ഗ്ലാസിന്റെയുള്ളിൽ ഒന്ന് ചുഴറ്റി പ്രദിക്ഷണം വച്ച ശേഷം ഗ്ലാസ് ഒന്ന് മേശയിൽ മുട്ടിച്ച് ഒരു സിപ്പ് കുടിച്ചു.
&lt;/p&gt;

&lt;p&gt;
"കേ നാ പോയ, നാ ഫോയ. ഇഫ് യു ഡോണട്ട് ടാപ്പ്, യു ഡോണട്ട് …."
&lt;/p&gt;

&lt;p&gt;
എല്ലാവരും ചിരിച്ചു.
&lt;/p&gt;

&lt;p&gt;
ചുറ്റും കൂടിയവരിൽ നിന്നും ആരോ പറഞ്ഞു:
"എപ്പോഴത്തെയും പോലെ ഒരു തമാശ പറയു പയ്യൻ. പുതിയത്."
&lt;/p&gt;

&lt;p&gt;
ഹാസ്യത്തിനുള്ള അവസ്ഥയില്ല എന്ന് ദയയ്ക്കുവേണ്ടി പാരവശ്യം കേണു.
&lt;/p&gt;

&lt;p&gt;
"പറ പയ്യൻ, തമാശ പറ പയ്യൻ" 
 പിന്നിൽ നിന്നാരോ ഇക്കിളിപെടുത്തി. 
&lt;/p&gt;

&lt;p&gt;
"ശരി ശരി. ജൂതന്മാരുടെ ഉള്ളിയുടെ പേരെന്താണ് ?"
&lt;/p&gt;

&lt;p&gt;
നിശ്ശബ്‌ദത.
&lt;/p&gt;

&lt;p&gt;
"അറിയില്ല", "ങ്ഹും", "ങ്ഹേ" 
&lt;/p&gt;

&lt;p&gt;
"ഷലോട്ട്", പയ്യൻ പറഞ്ഞു.
&lt;/p&gt;

&lt;p&gt;
 നിശ്ശബ്‌ദത, പിന്നെ പൊട്ടിച്ചിരി. വീണ്ടും ചീയർസ്. ആ ലഹരിയിൽ എല്ലാവരും പിരിഞ്ഞു പോയി. തോളിൽ തട്ടി ആരോ പറഞ്ഞു:
"ഹീ ഈസ് ബാക്ക്"
&lt;/p&gt;

&lt;p&gt;
ലാറ മാത്രം അവിടെ തന്നെ ഇരുന്നു. പയ്യന്റെ സമനിലയെ ശുശ്രുഷിക്കാൻ.
&lt;/p&gt;

&lt;p&gt;
"ഫലിതം കൊള്ളാമായിരുന്നു പയ്യൻ"
&lt;/p&gt;

&lt;p&gt;
"നന്ദി ലാറ. നിന്റെ കുട്ടികൾക്ക് പറഞ്ഞു കൊടുക്കു. ഒരു പിടി ഓർമ്മകൾ, രണ്ടു കുട്ടികൾ"
&lt;/p&gt;

&lt;p&gt;
"അതാണല്ലേ ജീവിതം?"
&lt;/p&gt;

&lt;p&gt;
"അതല്ലേ, ലാറ?"
&lt;/p&gt;

&lt;p&gt;
"എനിക്കും തോന്നുന്നു. എന്താണ് നീ ഇന്നിത്ര വിഷമിക്കാൻ കാരണം?"
&lt;/p&gt;

&lt;p&gt;
"നഷ്ടപെടുന്ന ബാല്യകാലസ്മരണകൾ, അതിന്റെ തിരിച്ചറിവ്"
&lt;/p&gt;

&lt;p&gt;
"നിന്റെ ബാല്യം നിനക്കത്ര വിലപ്പെട്ടതാണോ?"
&lt;/p&gt;

&lt;p&gt;
"പേടി തോന്നുന്നു. ചിത്രങ്ങളിലും, വാക്കുകളിലും ഇല്ലാത്ത എത്രയോ നിമിഷങ്ങൾ. എന്റേതാണെന്ന്
അവകാശപ്പെടാൻ അർഹതയുള്ള ഓർമ്മകൾ, അതില്ലാതാവുന്നു"
&lt;/p&gt;

&lt;p&gt;
"മറവി വരമല്ലേ പയ്യൻ, ശാപമല്ലല്ലോ"
&lt;/p&gt;

&lt;p&gt;
"ദ്വൈതമു സുഖമാ, അദ്വൈതമു സുഖമാ എന്ന ധാരയായല്ലോ ലാറ"
&lt;/p&gt;

&lt;p&gt;
"നിനക്ക് പ്രായമേറിയെന്ന്  തോന്നുന്നുണ്ടോ പയ്യൻ?"
&lt;/p&gt;

&lt;p&gt;
"ഉണ്ടല്ലോ. ചില സിനിമകളൊന്നും കാണാൻ പറ്റുന്നില്ല. അവലംബിക്കാൻ ധൈര്യമില്ല. കരയിപ്പിക്കുമോ എന്നൊരു
ഭയം. കഥാസാരം മുൻ‌കൂർ വായിച്ചറിയാൻ ഒരാവേശം. ആരൊക്കെയോ എവിടെ നിന്നൊക്കെയോ തിരിഞ്ഞു നോക്കുന്നത്
പോലെ"
&lt;/p&gt;

&lt;p&gt;
"അത് പ്രായത്തിന്റേതെന്ന് നീ വിശ്വസിക്കുന്നുവോ?"
&lt;/p&gt;

&lt;p&gt;
"ഉവ്വ്. ഇരുപതുകളുടെ തുടക്കത്തിൽ ആവേശത്തിരി കൊളുത്തിയത് സിനിമകളും നോവലുകളുമാണ്. അനീതി തന്നെ അന്നും
ശത്രു. അതിനെ ചെറുക്കാനും, ഇല്ലാതാക്കാനും വേണ്ടി പോരാടാൻ തോന്നിയിരുന്നു. സാമൂഹികസേവനത്തിനുവേണ്ടി
ജീവിക്കാനും. പ്രധാനമന്ത്രിയാവാൻ വരെ തയ്യാറായിരുന്നു. പിന്നെ പിന്നെ ആരൊക്കെയോ ഉപദേശിക്കാൻ
തുടങ്ങി. പ്രാരാബ്‌ധങ്ങൾക്കുവേണ്ടിയായി പോരാട്ടം, ജോലിക്ക് വേണ്ടിയായി ജീവിതം. സമ്പാദിക്കും തോറും
പ്രാരാബ്‌ധങ്ങളേറി. സ്വയം സഹായിക്കാനേ കഴിഞ്ഞുള്ളു. സന്തോഷിപ്പിക്കുന്ന സിനിമകൾ മാത്രം കാണാൻ
ആഗ്രഹിച്ചു. ചിന്തിപ്പിക്കുന്ന നോവെലുകൾ ഒഴിവാക്കി. ഹിപ്പോക്രസി എന്ന ജുഗുപ്സാവഹമായ വാക്കിന്റെ അർത്ഥം
ഇതിനിടെക്കെന്നോ സ്വാംശീകരിച്ചു. നിരാലംബനായി തുടർന്നു. നിസ്സഹായതയിൽ നിന്നും
നിസ്സംഗതയുണ്ടായി. നിസ്സംഗതയിൽ നിന്നും കൂടുതൽ നിസ്സഹായതയങ്കുരിച്ചു. വിനയം മാത്രം ബാക്കി."
&lt;/p&gt;

&lt;p&gt;
"സിനിമ നിന്റെ ഗേറ്റ്വേയും ഗെറ്റവേയും ആയിരുന്നില്ലേ പയ്യൻ. അതും നിന്നെ പറ്റിച്ചോ?"
&lt;/p&gt;

&lt;p&gt;
"ഞാൻ പറഞ്ഞില്ലേ ആരൊക്കയോ തിരിഞ്ഞു നോക്കുന്നു എന്ന്. ബന്ധങ്ങൾ, വേണ്ടപ്പെട്ടവർ, മിത്രങ്ങൾ അവരാണ്
ഇടകണ്ണിടുന്നതും ചെവിയിലോതുന്നതും. എന്നിലവരും അവരിലിൽ ഞാനും ഭാഗികമായി
ജീവിക്കുന്നു. കല്ലിൻമേൽപ്പലക, കണ്ണടച്ചാൽ അനന്തമായ കല്ലോലങ്ങൾ, ഒരു വക്കിൽ നിന്നാടുകയാണ്. കണ്ണ്
തുറന്നാലറിയുന്നു കസേരപലകയിൽത്തന്നെയാണ് പിടിച്ചിരിയ്ക്കുന്നത് എന്ന്. എന്നാലും
കണ്ഠത്തിലതേയുത്ക്കണ്ഠ. വീണ്ടും കണ്ണടക്കുമ്പോൾ കാണുന്നത് ഒരു നേർത്ത ചരടാണ്. ഒരറ്റം കാണാൻകഴിയാത്ത
തന്തു. ആരൊക്കയോ അതിൽ തൂങ്ങുന്നു, ചിലർ നിന്നാടുന്നു, കൂടാതെ എന്തൊക്കെയോ അതിൽ കെട്ടിയിരിക്കുന്നു. ആ
ചരടിൽ എന്റെ ലോകം മുഴുവനുമുണ്ടെന്ന് തോന്നി. ചരടിന്റെ മറ്റേ അറ്റം എന്റെ കൈയിൽ!  എന്തിനാ എന്റെ
കൈയിൽ തന്നേ? എങ്ങാനും പൊട്ടിയാലോ? വെള്ളത്തിൽ മുക്കിയ അപ്പൂപ്പൻതാടി പോലെയായല്ലോ ഞാൻ."
&lt;/p&gt;

&lt;p&gt;
"എന്തൊക്കെയാ പയ്യൻ നീ പറയുന്നത് ?"
&lt;/p&gt;

&lt;p&gt;
"ചിരിപ്പിക്കുന്ന സിനിമകൾ മാത്രമെടുത്താൽ പോരെ ലാറ. പുതിയകാര്യങ്ങൾ എന്നെ അറിയിക്കാൻ നോക്കുമ്പോൾ
പഴയ കാര്യങ്ങൾ തന്നെയാണ് ഞാൻ കൂടുതൽ അറിയുന്നത്."
&lt;/p&gt;

&lt;p&gt;
"പറയൂ പയ്യൻ, ഞാൻ വീണ്ടും ചോദിക്കട്ടെ, മറവി വരമോ ശാപമോ ?"
&lt;/p&gt;

&lt;p&gt;
"ടൂഷേ ലാറ, ടൂഷേ."
"വരം, ശാപം, ഒന്ന് മറ്റൊന്നിന് വളമായി തീരുന്നു. ഓർക്കാനാഗ്രഹിക്കുന്നത് മറന്ന്
പോകുന്നു. ഗൃഹാതുരത്വം എൽ. പി. സ്കൂൾ ടീച്ചറെ പോലെ ചൂരലുപയോഗിക്കുന്നു. കുട്ടിക്കാലത്ത് ഒരു ദിവസം ഉച്ചയ്ക്ക്
ഞാൻ കുളത്തിന്റെ വക്കത്തിരിക്കുകയായിരുന്നു. ചൂണ്ടയിട്ടിട്ടുണ്ട്. പെട്ടെന്ന് വെളിച്ചം കുറഞ്ഞു. ആകാശത്തിൽ
നിന്നും ഒരു ഗർജ്ജനം. കാർമേഘങ്ങൾ റോൾകോളിന് വന്നു നിരന്ന് നിന്നു. ഞാൻ ചൂണ്ട വലിച്ച് മേലോട്ട് നോക്കി
ചിരിച്ചു. മഴയെ എന്നും സ്നേഹിച്ചിട്ടേയുള്ളു. ആദ്യത്തെ തുള്ളി ഒരാവേശമാണ്. അത് കണ്ണിൽ തന്നെ
വീണു. പതിക്കുന്നതിന് തൊട്ടുമുൻപ് ഞാൻ പീലികളടച്ചു. കൈ നീട്ടി ചിരിച്ചു. നല്ല മഴ. കുളത്തിലേക്ക് എടുത്ത്
ചാടി. മലർന്ന് നീന്തി മുഖത്ത് മഴ വാങ്ങി. അടുത്തൊന്നും ആരുമില്ല. ആ വലിയ കുളത്തിൽ ഞാനും ജലജീവികളും
മാത്രം. മരങ്ങൾ ചുറ്റും പലഭാഗത്ത് നിന്നും എത്തി നോക്കുന്നു. അതിൽ കിളികളുണ്ടാവണം. കാറ്റടിക്കുന്നുണ്ട്. മഴ
ശക്തമാവുന്നു. മലർന്നും കമിഴ്ന്നും ഞാനെന്റെ ജലക്രീഡ തുടർന്നു. അങ്ങനെ എത്ര നേരം. പക്ഷെ ഇട്ടിരുന്ന
ട്രൗസറിന്റെ നിറം ഓർമ്മയില്ല. ഓർത്തിരുന്നതാണ്. ഒരിക്കലും മറക്കില്ലെന്ന് കരുതിയതും. ഇനി ഞാൻ ചൂണ്ട
മറക്കും, എത്തിനോക്കുന്ന മരങ്ങളെയും അതിലെ പക്ഷികളെയും മറക്കും, കുളം മറക്കും, മഴ മറക്കും, എന്നെ തന്നെ
മറക്കും, അല്ലേ ലാറ?"
&lt;/p&gt;

&lt;p&gt;
ലാറയുടെ കണ്ണുകളിൽ മഴ പെയ്യുന്നു.
&lt;/p&gt;

&lt;p&gt;
"അതെ പയ്യൻ, നീ എല്ലാം മറക്കും, ഞാനും മറക്കും, എല്ലാവരും മറക്കും. പക്ഷേ, ഒന്ന് മാത്രം മറക്കില്ല."
&lt;/p&gt;

&lt;p&gt;
"എന്താത്?"
&lt;/p&gt;

&lt;p&gt;
"നീന്താൻ നീ ഒരിക്കലും മറക്കില്ല, നീയും, ഞാനും, എല്ലാവരും നീന്തികൊണ്ടേയിരിക്കും."
&lt;/p&gt;</description><category>പയ്യൻ</category><guid>https://mindtoilet.com/posts/payyanugruhathurathuam/</guid><pubDate>Sat, 03 May 2025 18:25:45 GMT</pubDate></item><item><title>സാധനം കാണാനില്ല</title><link>https://mindtoilet.com/posts/saadhanamkannanilla/</link><dc:creator>mindtoilet</dc:creator><description>&lt;p&gt;
അസതോമ സദ് ഗമയാ എന്നാണ് ആദ്യ വരി വായിച്ചപ്പോൾ ൻറ്റെ മനസ്സിൽ തോന്നിയത്. ഒരീസം രാവിലെ ഗ്രിഗർ സാംസ
സ്വന്തം കിടക്കയിൽ ഒരു കൂറാനായി രൂപാന്തരപ്രാപ്തികൊണ്ടു. രാത്രി ചാച്ചാൻ പോയപ്പോൾ കുഴപ്പമൊന്നും
ഉണ്ടായിരുന്നില്ലത്രേ. കാഫ്കയെ സൂക്ഷിക്കണം എന്ന് മനസ്സിൽ കുറിച്ചാണ് പുസ്തകം കമിഴ്ത്തി ഉറങ്ങാൻ കിടന്നത്.
&lt;/p&gt;

&lt;p&gt;
രാവിലെയായീന്ന് മുട്ടിയപ്പോൾ മനസ്സിലായി. ആദ്യം മൂക്കൊന്ന് ചൊറിഞ്ഞു. പിന്നെ പുതപ്പിന്റെ മേലെ
കാളിയമർദ്ദനം. സ്വിച്ചിട്ട് വെളിച്ചത്തിനെ തുറന്ന് വിട്ടു. കൂസലൊന്നുമില്ലാതെ കൂസിലേക്ക് നടന്നു. സീറ്റ്
ഉയർത്തി, തുണി താഴ്ത്തി. ങ്ഹേ!&lt;br&gt;
.&lt;br&gt;
.&lt;br&gt;
കാണാനില്ല, സാധനം കാണാനില്ല!&lt;br&gt;
.&lt;br&gt;
.&lt;br&gt;
തപ്പി നോക്കി, തടവി നോക്കി. ഇല്ല, സത്യം. ഒന്ന് പാദഹസ്താസനം ചെയ്തു - ഉറപ്പിച്ചുന്നങ്ങട് ഉറപ്പു
വരുത്താൻ. കണ്ടില്ല. പതറി, ശെരിക്കും പതറി. ഒരു പത്തരമാറ്റ് പതറൽ. പാലപ്പൂവിന്റെ ഗന്ധവുമായി ഒരു
പാലക്കാടൻ കാറ്റ് എവിടെനിന്നോ ഒരു ഉപമയുമായി പറന്നെത്തി. ആ ശിഥില നിമിഷത്തിൽ ജീവിതത്തിന്റെ
സുഖദുഃഖങ്ങളുടെ ജക്സ്റ്റപൊസിഷൻ എന്താണെന്നാലോചിച്ചു. കിട്ടിയില്ല. ഇതുവരെയുള്ള ജീവിതത്തിന്റെ
കർമ്മബന്ധങ്ങളെല്ലാം പെട്ടെന്നറ്റുപോയതുപോലെ തോന്നി.
&lt;/p&gt;

&lt;p&gt;
കൈ തലയിൽ വച്ചതെപ്പോഴാണെന്നോർമ്മയില്ല. അങ്ങനെ തന്നെ തിരിഞ്ഞു മുറിയില്ലേക്ക് നടന്നു. ചവിട്ടികൂട്ടിയ
പുതപ്പാണ് ആദ്യം വലിച്ചുനോക്കിയത്. കോസറി മുഴുവൻ തലോടി, തപ്പി നോക്കി, തടവി നോക്കി. ങ്ഹേ
ഹേ. തലേണയുടെയടിയിൽ നോക്കി. ശൂന്യം. കസേരയിലില്ല. കുളിമുറിയിൽ ഒന്ന് നോക്കി, ഇല്ല. തിരുമ്പാനുള്ള
തുണികൾ ഇട്ടിരിക്കുന്ന വട്ടി കണ്ടു. ചിന്തകളിൽ ഒരു വെള്ളിവര. കീടത്തെ ചികയുന്ന പെട കോഴിയെ പോലെ
വസ്ത്രങ്ങളോരോന്നായി എറിഞ്ഞു. കൗപീനങ്ങളോരോന്നും കുടഞ്ഞു. എങ്ങുമില്ല. വട്ടി
കമിഴ്ത്തി. ശൂന്യാദിശൂന്യം. ഇനി എന്ത്? ശരീരഭാരം കുറഞ്ഞപ്പോൾ ദുഃഖഭാരം കൂടുന്നു. ആകെ ഒരു
ഇരുട്ട്. തമസോമാ ജ്യോതിർ ഗമയ, പ്ളീസ്.
&lt;/p&gt;

&lt;p&gt;
ഒന്ന് കണ്ണടച്ച് ശ്വാസം വലിച്ചു. ഒരു നിഴലാട്ടം പോലെ അവളുടെ മുഖം. ഉടനെ അവളെ വിളിച്ചു, വീണ്ടും
വിളിച്ചു, വീണ്ടും, വീണ്ടും വിളിച്ചു.
&lt;/p&gt;

&lt;p&gt;
"&lt;i&gt;ഹലോ.&lt;/i&gt;"
&lt;/p&gt;

&lt;p&gt;
അസഭ്യാദികൾ അവൾ വർഷിക്കുന്നതിന്മുൻപേ ഞാൻ സംഗതി രണ്ടര ശ്വാസത്തിൽ പറഞ്ഞുമുഴുമിച്ചു. പക്ഷേ, രണ്ട്
ആംഗലേയവാക്കുകളിൽ അവൾ ഇംഗിതം അറിയിച്ചു.
&lt;/p&gt;

&lt;p&gt;
ഞാൻ വീണ്ടും വിളിച്ചു. വീണ്ടും, വീണ്ടും വിളിച്ചു. 
&lt;/p&gt;

&lt;p&gt;
"&lt;i&gt;നിന്റെ സമയം അടുത്തിരിക്കുന്നു പയ്യൻ.&lt;/i&gt;"
&lt;/p&gt;

&lt;p&gt;
"അരുതേ! ബന്ധം നീ മുറിക്കരുതേ! സുകൃതിനി, കൃശഗാത്രി, കമലനയനെ, നിന്റെ കരിമ്പടം ഒന്ന്
കുടഞ്ഞുനോക്കു. അല്ലെങ്കിൽ വേണ്ട, അലക്ക് വട്ടിയിൽ ഒന്ന് കണ്ണോടിക്കൂ. സാധ്യതയുണ്ടുണ്ടാവാൻ. നഷ്ടപ്പത്തിന്റെ
വില നിന്നോട് ഞാൻ അതിശയോക്തിചേർത്തിപറയേണ്ട കാര്യമില്ലല്ലോ."
&lt;/p&gt;

&lt;p&gt;
കൃശഗാത്രി എന്നുവിളിച്ചത്തിൽ അവളുടെ കവിളുകൾ ചുവന്ന് തുടുത്തിട്ടുണ്ടാവണം. കുറച്ച് നിശബ്ദത അവളെനിക്ക്
സമ്മാനിച്ചു. അവളുടെ ചെറുചലനങ്ങൾ മാത്രം അപ്പുറത്ത്. ശേഷം ഒരു വാക്ക്. ബന്ധം വീണ്ടും മുറിഞ്ഞു.
ഇന്നിവിടെ പയ്യൻ തോൽക്കുകയാണ്.&lt;br&gt;
ഒന്നിരുന്നു. ഇനി എന്ത്? എന്തെന്ത്? മൃത്യോമ അമൃതം ഗമയക്കുള്ള സമയമായോ?
&lt;/p&gt;

&lt;p&gt;
അവളെന്റെ, അല്ലെങ്കിൽ വേണ്ട, ഇവളെന്റെ ഓർമകളിൽ താമസമാക്കിട്ടിപ്പെത്ര കാലായി? ഒരു കത്തിലൂടെ
അനാവരണം ചെയ്യപ്പെട്ടതാണീബന്ധം. കളിയാക്കലാണ് അവളുടെ ശ്രുതി. ചെറുപ്പത്തിൽ തന്നെ കുറെ
വായിച്ചുകൂട്ടിട്ടിണ്ട്. ആ കാര്യത്തിലൊരസൂയ ബാക്കി നിൽക്കുന്നു. പണ്ട് മുഖ്യമന്ത്രിക്ക് ഇവൾ ഊമകത്തയച്ചിരുന്നു. കത്തിൽ
ഒന്നും പറഞ്ഞില്ല. കുറച്ച് ആംഗ്യങ്ങൾ മാത്രം. രാവിലെ ഓടാൻ പോയിരുന്നു പയ്യൻ. ചീറിപായ്യുന്ന എസ്കോർട്ട്
വാഹനകൾക്ക് നടുവിൽ നിന്ന് ഒരു വെള്ള കാറിന്റെ ജനലിലൂടെ ചുരുട്ടികൂട്ടിയ ഒരു കടലാസ്സ് പയ്യന്റെ മുഖത്ത് വന്ന്
വീണു.
&lt;/p&gt;

&lt;p&gt;
"കള്ള ഞാഞ്ഞൂലിന്റെ മോനെ, അട്ടയ്ക്കുണ്ടായവനെ", പയ്യൻ ഗർജ്ജിച്ചു.  "സ്വന്തം നാട് മലിനമാക്കുന്നോടാ?"
&lt;/p&gt;

&lt;p&gt;
ആരും കേട്ടില്ല. കടലാസ്സ് തുറന്ന് നോക്കി. ആദ്യം പിടികിട്ടിയില്ല. രണ്ടാമത് നോക്കിയപ്പോൾ രണ്ട് നന്ദി,
ഒരു മിത-അശലീല ആംഗ്യ ഫലിത പിജി-12 കവിത, ഒരു മുന്നറിയിപ്പ്, പിന്നെ ഒരു കടങ്കഥ. അന്നുതന്നെ
കടങ്കഥയുടെ ഉത്തരം പത്രത്തിൽ പരസ്യമായി കൊടുത്തു. മറുപടി,'&lt;i&gt;പ്രേമിക്കാനാഗ്രഹിക്കുന്നു&lt;/i&gt;' എന്ന തലകെട്ടിൽ
അതേ ആഴ്ച്ച പത്രത്തിൽ പരസ്യം വന്നു, കൂടെ ഒരു പുതിയ കടങ്കഥയും. അതിന്റെ ഉത്തരം അവളുടെ നമ്പർ
ആയിരുന്നു. അന്ന് തന്നെ ആ നമ്പറിൽ വിളിച്ചു. സംഗതി ഞാൻ രണ്ടര ശ്വാസത്തിൽ പറഞ്ഞു. അവൾ നിശബ്ദത
സമ്മാനിച്ചു. തുടർന്ന് ഞാൻ ചോദിച്ച ചോദ്യത്തിന് ഒറ്റവാക്കിൽ മറുപടി. 'ഉവ്വ്'
&lt;/p&gt;

&lt;p&gt;
ആ ഓർമ്മ പക്ഷെ ഈ അവസ്ഥയിൽ സുഖകരമായി തോന്നിയില്ല. ഒരേ ഇരുപ്പ് തന്നെ. വിരഹം, സങ്കർഷം, എല്ലാം
തത്സമയം. വിഷമിക്കാൻ അസംഖ്യം കാരണങ്ങൾ ഇതിനുമുൻപ് ലഭിച്ചിട്ടുണ്ട്, പക്ഷെ ഇത്…കഠിനം. വെള്ളിവര
തേടി മനസ്സ് വീണ്ടും വ്യാകുലപെട്ടു. ഇന്നത്തെ അവളുടെ മറുപടി '&lt;i&gt;ഇല്ല&lt;/i&gt;' എന്നായിരുന്നു. അവളെ ഓർത്തപ്പോൾ
മുത്തശ്ശി മനസ്സിലേക്ക് വന്നു. രണ്ട് പേർക്കും ഒരേ സ്വഭാവമാണ്. ഈ സമയത്ത് ഓർക്കാതിരിക്കുന്നതെങ്ങനെയാണ്?
മുത്തശ്ശിയല്ലേ… പെട്ടെന്ന് മുത്തശ്ശിയുടെ സ്ഥിരം വാചകം ഓർമ്മ വന്നു. കുന്തം പോയാൽ കുടത്തിലും
തപ്പണം. ചാടി എണീറ്റു. കിട്ടി. കട്ടിലൊന്ന് നീക്കി എത്തിനോക്കി. അതാ അവിടെ കിടന്ന്
തിളങ്ങുന്നു. പരന്ന് കിടന്ന് നീണ്ടുവലിഞ്ഞു കയ്യിട്ടെടുത്തു. കുട്ടിക്കാലം മുതൽ കൂടെയുണ്ടായിരുന്ന
വെള്ളിയരഞ്ഞാണം! ആദ്യവട്ടം സ്കൂളിൽ നിന്ന് സസ്‌പെൻഡ് ആയതിന് മുത്തശ്ശി സമ്മാനിച്ചതാണീയരഞ്ഞാണം. അതിന്റെ
കുടുക്ക് പൊട്ടിയിരിക്കുന്നു. ഇന്ന് തന്നെ മാറ്റണം. ഒന്നും നാളത്തേക്ക് മാറ്റരുത് എന്നാണല്ലോ. എന്തായാലും സാധനം
കിട്ടിയല്ലോ.
&lt;/p&gt;

&lt;p&gt;
ഓം ശാന്തി ശാന്തി ശാന്തി ഹി.
&lt;/p&gt;</description><category>comedy</category><category>satire</category><category>പയ്യൻ</category><guid>https://mindtoilet.com/posts/saadhanamkannanilla/</guid><pubDate>Wed, 11 Dec 2024 00:16:45 GMT</pubDate></item><item><title>ബ്യാടിയെ കിട്ടി</title><link>https://mindtoilet.com/posts/payyanubaddiekitti/</link><dc:creator>mindtoilet</dc:creator><description>&lt;p&gt;
ആ… വല്യമ്മേ!
&lt;/p&gt;

&lt;p&gt;
ആരാ?
&lt;/p&gt;

&lt;p&gt;
ഞാനാ പയ്യൻ.
&lt;/p&gt;

&lt;p&gt;
ഏത് പയ്യൻ?
&lt;/p&gt;

&lt;p&gt;
എൻ ആർ ഐ പയ്യൻ 
&lt;/p&gt;

&lt;p&gt;
അതാരാ?
&lt;/p&gt;

&lt;p&gt;
ഞാനാ വല്യമ്മേ, ഡെസ്സിക്കേറ്റഡ് കോകോനട്ട്.
&lt;/p&gt;

&lt;p&gt;
ആഹ്… പറ മോനേ, എന്തൊക്കെയുണ്ട് വിശേഷം?
&lt;/p&gt;

&lt;p&gt;
അല്ല, ഒരു ചെറിയ അപ്ഡേറ്റ് ഉണ്ട്.
&lt;/p&gt;

&lt;p&gt;
എന്താത് ?
&lt;/p&gt;

&lt;p&gt;
എനിക്ക് ബ്യാടി സെറ്റായി.
&lt;/p&gt;

&lt;p&gt;
ബാടിയോ, നിനക്കോ?
&lt;/p&gt;

&lt;p&gt;
ബാടിയല്ല വല്യമ്മേ. ബ്യാടി. ചിക്ക്. കാമുകി. പ്രേമഭാജനം.
&lt;/p&gt;

&lt;p&gt;
അതുശരി, കൊടുകൈ! 
&lt;/p&gt;

&lt;p&gt;
താൻഗ്യു വല്യമ്മേ.
&lt;/p&gt;

&lt;p&gt;
സെർട്ടിഫൈഡ് ആണോ?
&lt;/p&gt;

&lt;p&gt;
അതെ വല്യമ്മേ. 9/10.
&lt;/p&gt;

&lt;p&gt;
പത്തുശതമാനം മാഗ്പൈക്കോ.
&lt;/p&gt;

&lt;p&gt;
ബർമിംഗ്ഹമിലാണ് പഠിച്ചത് 
&lt;/p&gt;


&lt;p&gt;
വേറെ കുഴപ്പങ്ങളെന്തെങ്കിലും ?
&lt;/p&gt;

&lt;p&gt;
ഇല്ല്യ, തനി മദിരാക്ഷി.
&lt;/p&gt;

&lt;p&gt;
അപ്പോൾ മലയാളം ?
&lt;/p&gt;

&lt;p&gt;
മദിരാസിയല്ല വല്യമ്മേ. &lt;br&gt;
മതിമോഹനശുഭനർത്തനമാടുന്നയീ മഹിത &lt;br&gt;
മമ മുന്നിൽ നിന്ന മലയാള കവിത.
&lt;/p&gt;

&lt;p&gt;
കാഞ്ചനകാഞ്ചി കുലുക്കിക്കുലുക്കിയാണോ മുന്നിൽ വന്നത്?
&lt;/p&gt;

&lt;p&gt;
അതെ വല്യമ്മേ! വന്നപാടെ ഒരു ചോദ്യം.
&lt;/p&gt;

&lt;p&gt;
എന്താരാഞ്ഞു?
&lt;/p&gt;

&lt;p&gt;
(&lt;i&gt;നിശബ്ദത&lt;/i&gt;, &lt;i&gt;പരമാവധി നിശബ്ദത&lt;/i&gt;) &lt;br&gt;
.&lt;br&gt;
.&lt;br&gt;
.&lt;br&gt;
&lt;b&gt;നിങ്ങൾ മലയാളിയാണോ?&lt;/b&gt; &lt;br&gt;
.&lt;br&gt;
.&lt;br&gt;
.&lt;br&gt;
(&lt;i&gt;നിശബ്ദത&lt;/i&gt;, &lt;i&gt;പരമാവധി നിശബ്ദത&lt;/i&gt;) &lt;br&gt;
&lt;/p&gt;

&lt;p&gt;
സ്വസ്തി. നിന്റെ കണ്ണുകളിലെ അപ്പോഴത്തെ വെള്ളപൊക്കം ഞാനൊന്നൂഹിച്ചോട്ടെ? അനശ്വര പ്രേമകഥകൾ
നമ്മളിതിനുമുൻപും കേട്ടിട്ടില്ലേ?  മൈത്രേയി യജ്ഞവൽക്കനോടും, ജാനകി രമണനോടും, സത്യഭാമ സൂത്രധാരനോടും,
സാറാമ്മ കേശവൻനായരോടും ചോദിച്ചത് '&lt;i&gt;നിങ്ങൾ മലയാളിയാണോ&lt;/i&gt;' എന്നല്ലേ?. ചരിത്രാവർത്തനത്തിൽ
വിരസതകണ്ടെത്താനാവില്ല പയ്യൻ.
&lt;/p&gt;

&lt;p&gt;
പരമാർത്ഥത്തിന്റെ താരാട്ട് വല്യമ്മേ, പക്ഷെ എനിക്കുറക്കം വരുന്നില്ല.
&lt;/p&gt;

&lt;p&gt;
എന്നിട്ട് നീ എന്ത് പറഞ്ഞു?
&lt;/p&gt;

&lt;p&gt;
അതെ, ഞാൻ തന്നെ മലയാളി, എന്ന് പറയുന്നതിൽ ശകലം ശുംഭത്തരം കളിയാടുന്നല്ലോ വല്യമ്മേ. അവൾ അത്
എങ്ങനെയോ തിരിച്ചറിഞ്ഞുകഴിഞ്ഞിരിക്കുന്നു. അവളുടെ ഞരമ്പുകളിൽ ഉടനെ ചോര തിളപ്പിക്കേണ്ടത്
നിമിഷധർമ്മാണ്ണെന്ന് എന്റെ ഷഷ്ഠേന്ദ്രിയം വിശദീകരിച്ചു. ഉൾകീശയിൽ നിന്നും ഞാൻ കരുതിവച്ചിരുന്ന
'റിസ്സ്' പുറത്തെടുത്ത് നാലായിതുറന്നു. എന്നിട്ടിങ്ങനെ മൊഴിഞ്ഞു.
&lt;/p&gt;

&lt;p&gt;
തനികൈരളീരക്തമാംസനിബദ്ധവിഗ്രഹസാക്ഷാത്കാരം
&lt;/p&gt;

&lt;p&gt;
ബ്യാടിയുടെ കാലൊന്ന് പതറി. എന്റെ കണ്ണുകളിലെ വെള്ളപൊക്കം അവൾ തെല്ലുനേരത്തേക്ക്
കടമെടുത്തു. ജീവിതത്തിൽ സുഖദുഃഖങ്ങളുടെ ജക്സ്റ്റപൊസിഷൻ എന്താണെന്നറിയാൻ നാലർദ്ധനിമീലിതാക്ഷികൾ
തലങ്ങും വിലങ്ങും തിരഞ്ഞു. തമ്മിലെ അന്തരം അജഗജാന്തരമല്ലെന്ന് മനസ്സിലാക്കിത്തുടങ്ങിയ ഞങ്ങളുടെ ഹൃദയങ്ങൾ
ഝംഝനനാദത്തോടെ മിടിച്ചുതുടങ്ങി. ചുണ്ടുകൾ മിണ്ടിത്തുടങ്ങി. പദങ്ങൾ ഉണർന്നു. പാദങ്ങൾ ചലിച്ചു.
&lt;/p&gt;

&lt;p&gt;
ഏതായിരുന്നു ക്ലബ് ?
&lt;/p&gt;

&lt;p&gt;
സ്ത്രമാഷ്, വല്യമ്മേ.
&lt;/p&gt;

&lt;p&gt;
സബാഷ് 
&lt;/p&gt;

&lt;p&gt;
കുട്ടിയുടെ ഗോ-ട്ടു?
&lt;/p&gt;

&lt;p&gt;
ഇനിസ്സ് ആൻഡ് ഗൺ ലാഗാ
&lt;/p&gt;

&lt;p&gt;
അവസാനം വരെയും?
&lt;/p&gt;

&lt;p&gt;
അല്ല വല്യമ്മേ. ഇടയ്ക്കെവിടെയോ വച്ച് സ്‌പൈസ്‌ഡ്‌ റം വിത്ത് ജിഞ്ചർ യേലിലേക്ക് മാറുന്നു.
&lt;/p&gt;

&lt;p&gt;
ക്യൂറിയോസേർ, കണ്ടമാനം ക്യൂറിയോസേർ. &lt;br&gt;
നീ ഇപ്പോഴും ഗിന്നസ്സ് തന്നെ?
&lt;/p&gt;

&lt;p&gt;
ഹിഹി 
&lt;/p&gt;

&lt;p&gt;
ങ്ഹാ, എന്നിട്ട് ?
&lt;/p&gt;

&lt;p&gt;
നൃത്തസർഗ്ഗപ്രക്രിയയിൽ ഞങ്ങൾ തകർത്താടി. വീ വിൽ റോക്ക് യൂവിൽ തുടങ്ങി, ലോ ലോ ലോ ലോ ലോ വരയ്ക്കും
ഞങ്ങൾ അനർഗ്ഗളം ഒഴുകിയാടിത്തിമിർത്തു. അവസാനം, വൺ കിസ്സ് ഈസ് ഓൾ ഇറ്റ് ടേയ്ക്സിൽ ഞങ്ങളുടെ തലയൊന്ന്
കൂട്ടിമുട്ടി. പിന്നെ…, ഓർമ്മകൾ തീവണ്ടിയിൽ പച്ചക്കൊടി കാണിക്കുന്ന വെള്ളവസ്ത്രധാരിയെപ്പോലെ ദൂരെ
മറഞ്ഞു. X എന്ന ചിഹ്നവും. രാവിലെ അവളുടെ ഫോണിൽ കുക്കുടം കൊഞ്ചുന്നത് കേട്ടാണുണർന്നത്. എന്റെ ഫോൺ ഇന്നലെ
രാത്രിതന്നെ ചത്തിരുന്നു വല്യമ്മേ.
&lt;/p&gt;

&lt;p&gt;
നിന്റെ പരാജയങ്ങളെ ഇങ്ങനെ നഗ്നസത്യങ്ങളായി വിളിച്ചുപറയാതിരിക്കൂ പയ്യൻ. നിലനിൽപ്പ് തന്നെ പഴയകാല
വ്യക്തിത്വത്തിന്റെ അവശിഷ്ടങ്ങളല്ലേ? റീചാർജ് ചെയ്താൽ വീണ്ടും ഉപയോഗിക്കാവുന്നതല്ലേ ഉള്ളൂ?
&lt;/p&gt;

&lt;p&gt;
ആട്ടെ, കുട്ടിയേതാ മതം ?
&lt;/p&gt;

&lt;p&gt;
സയൻസ്സ്, വല്യമ്മേ.
&lt;/p&gt;

&lt;p&gt;
നമ്മുടെ ജാതിയാണോ ?
&lt;/p&gt;

&lt;p&gt;
അല്ല, വല്യമ്മേ, നാച്ചുറൽ സയൻസ്സാണ്. ഭൗതികശാസ്ത്രം.
&lt;/p&gt;

&lt;p&gt;
ഓഹോ, ഭേഷ്!
&lt;/p&gt;

&lt;p&gt;
ശേഷം കണ്ടിരുന്നോ ?
&lt;/p&gt;

&lt;p&gt;
നാളെ വീണ്ടും വല്യമ്മേ.
&lt;/p&gt;

&lt;p&gt;
എന്താ സ്പെഷ്യൽ ?
&lt;/p&gt;

&lt;p&gt;
വോൾട്ടർ ലൂയിൻന്റെ "ഫോർ ദി ലവ് ഓഫ് ഫിസിക്സ്" ലെക്ചർ, ആൻഡ് ചിൽ 
&lt;/p&gt;

&lt;p&gt;
അവളുടെ പ്രേരണ?
&lt;/p&gt;

&lt;p&gt;
ഓ.
&lt;/p&gt;

&lt;p&gt;
എന്താ നിന്റെ?
&lt;/p&gt;

&lt;p&gt;
മുരിങ്ങക്കായ സാമ്പാർ, കാരറ്റ്-ബീൻസ് ഉപ്പേരി, പരിപ്പും നെയ്യും, പപ്പടം, ചോറ്.
&lt;/p&gt;

&lt;p&gt;
തേങ്ങ അരച്ചുചേർത്താണോ ?
&lt;/p&gt;

&lt;p&gt;
അല്ല വല്യമ്മേ, ഡെസ്സിക്കേറ്റഡ് കോകോനട്ട്.
&lt;/p&gt;

&lt;p&gt;
ഹഹഹഹ്ഹഹ്ഹ. എന്നാ ശെരി, സീരിയൽ സമയമായി.
&lt;/p&gt;

&lt;p&gt;
സീരിയലേതാ വല്യമ്മേ ?
&lt;/p&gt;

&lt;p&gt;
അറ്റൻബറോന്റെ "ആർ പ്ലാനറ്റ്". സീസൺ 2, എപ്പിസോഡ് 3.
&lt;/p&gt;

&lt;p&gt;
നൈസ്. വല്യച്ഛൻ ?
&lt;/p&gt;

&lt;p&gt;
ചായ ഉണ്ടാക്കാൻ പോയതാണ്, ദാ വരുന്നുണ്ട്. സെ നമസ്‌തെ.
&lt;/p&gt;

&lt;p&gt;
ഹലോ മിസ്റ്റർ വല്യച്ഛൻ.
&lt;/p&gt;

&lt;p&gt;
(&lt;i&gt;പിന്നണിയിൽ വല്യച്ഛൻ വല്യമ്മയോട്‌ ആരാണെന്ന് ചോദിക്കുന്നു. ഡെസ്സിക്കേറ്റഡ് കോകോനട്ട് പയ്യനാണെന്ന് വല്യമ്മ വാക്ക് നൽകുന്നു&lt;/i&gt;)
&lt;/p&gt;

&lt;p&gt;
ഹലോ പയ്യൻ, എന്താണ് വിശേഷം?
&lt;/p&gt;

&lt;p&gt;
എനിക്ക് ബ്യാടി സെറ്റായി വല്യച്ഛൻ.
&lt;/p&gt;

&lt;p&gt;
ബാടിയോ, നിനക്കോ?
&lt;/p&gt;

&lt;p&gt;
ബാടിയല്ല. ബ്യാടി. ചിക്ക്. കാമുകി. പ്രേമഭാജനം.
&lt;/p&gt;

&lt;p&gt;
ശുഭം 
&lt;/p&gt;</description><category>comedy</category><category>payyan</category><category>satire</category><category>പയ്യൻ</category><guid>https://mindtoilet.com/posts/payyanubaddiekitti/</guid><pubDate>Sun, 11 Aug 2024 18:25:45 GMT</pubDate></item><item><title>മനസ്സിറങ്ങിയോടി</title><link>https://mindtoilet.com/posts/payyantemanasiranioodi/</link><dc:creator>mindtoilet</dc:creator><description>&lt;p&gt;
യാത്രയുടെ തുടക്കത്തിൽ എവിടെയെങ്കിലും ഒന്ന് തേങ്ങയുടയ്ക്കണം എന്ന് തോന്നി. സ്വീകൃത യാദവകുല മുരളീഗാന
വിനോദ മോഹനകര. പഠെ! അവിടെ തന്നെ ഉടച്ചു നാളികേരം. കർപ്പൂരവും കത്തിച്ചു. കുറച്ചുനേരം ഗമധനിസ-യിൽ
വട്ടത്തിരിഞ്ഞു. പിന്നെ നിമ്നോന്നതമായ ആ സ്വരങ്ങളിൽ അങ്ങോട്ടും ഇങ്ങോട്ടും നടന്നു. ഒരു തേങ്ങാപ്പൂളെടുത്ത്
കീശയിലിട്ടു. സന്തോഷായി. നേരെ വിട്ടു വടക്കോട്ട്.
&lt;/p&gt;

&lt;p&gt;
ആര്യവർത്തത്തിന്റെ ചരിത്രത്തെപ്പറ്റി ആലോചിച്ചു. ആരൊക്കയോ വരുണു. എവിടോയെക്കൊയോ പോണു. ഉള്ളതിനെ
പൊളിക്കുന്നു. പുതിയത് പണിയുന്നു. സങ്കൽപ്പത്തിന് ഒറ്റപ്പേര് മതിയെന്ന് വാദിക്കുന്നു. ആ പേരിൽ ചറപറാ
ഹിംസിക്കുന്നു. അതിന്റെ ഇടയിൽ, ഹൈ! മാൽകോൺസ് അല്ലേ ആ കേൾക്കുന്നത്. കുറച്ചുനേരം ഗമധനിസ-യിൽ
വട്ടത്തിരിഞ്ഞു. സംഗീതമെങ്കിലും രക്ഷപെട്ടല്ലോ എന്ന് കരുതി ഗുരുക്കന്മാർക്ക് മനസ്സിൽ മുറുക്കാൻ
മേടിച്ചുകൊടുത്ത് നേരെ തെക്കോട്ട് തീവണ്ടി പിടിച്ചു. ജനലിന്റെ അരികിൽ ഇരുന്നു കാറ്റുകൊണ്ട് ഉറങ്ങി.
&lt;/p&gt;

&lt;p&gt;
ചുറ്റും പല ഉപകരണങ്ങൾ ചിലയ്ക്കുന്നു. മനസ്സിനെ നാല് അശ്വിനികൾ നാലുഭാഗത്തേക്ക് വലിക്കുന്നു. &lt;br&gt;
എന്റെ കൈകാലുകൾ വിടൂ. നിങ്ങൾക്കെന്ത് വേണം പറയൂ.!  &lt;br&gt;
നിന്റെ സമയം. അതാണ് ഞങ്ങൾക്ക് വേണ്ടത്.  &lt;br&gt;
കടവുളേ, കാലനാണല്ലോ കാലം ചോദിച്ച് കാലുപിടിച്ചു വലിക്കുന്നത്. പക്ഷെ എവിടെയോ ഒരു പരിചയം. ഓ,
കാലനല്ല, വിശപ്പാണ്. ചിന്തകൾക്ക് ഭക്ഷണം വേണം. ഉപകരണങ്ങൾ കയ്യിലെടുത്തു. എവിടെയൊക്കെയോ കയറി
വാരി വലിച്ചു തിന്നു. മനസ്സിന്റെ ഭക്ഷണരീതിയിൽ ചിട്ടവരുത്തേണ്ടതിനെ കുറിച്ച് അദൃശ്യവൈദ്യന്മാർ
ആഞ്ഞുപദേശിച്ചതിനെകുറിച്ചോർത്തു. 'ഹെൽത്തി' എന്ന് പേരുള്ള ഒരുതരം ഭക്ഷണം മാത്രമേ
തിന്നാവൂത്രേ. മധുരമത്രെയും ഒഴിവാക്കണം. പക്ഷേ ഈ മനസ്സിന് ഇനിയും ഹെൽത്തിയാവാൻ
സാധിച്ചിട്ടില്ല. ഭഗീരഥേട്ടനെ ഒന്ന് പ്രസംശിച്ചു. രുചിയുള്ള, വറുത്തുപൊരിച്ച, പൊരിച്ചുമൊരിച്ച,
പഞ്ചസാരതൈലത്തിൽ മുക്കിയ ഇത്രയധികം വസ്തുക്കൾ ചുറ്റും മീഡിയകണക്കെ നിറഞ്ഞുനിൽക്കേ, ആർത്തിയെ
ബന്ധിക്കേണ്ടതുണ്ടോ? ചോദ്യം തന്നോടുതന്നെ.  പക്ഷേ, അങ്ങനെ ലോഭങ്ങളെ പൂട്ടിയ ആളുകൾ
പുസ്തകങ്ങളെഴുതുന്നുവെത്രെ. പടി പടിയായുള്ള ഉപദേശങ്ങൾ നിറഞ്ഞ ഒരു മുത്തുച്ചിപ്പി. ഈ പുസ്തകം വായിച്ചാൽ
സ്വയം സഹായിക്കാൻ പറ്റുമെത്രെ. ഭഗീരഥേട്ടനെ വീണ്ടും പ്രസംശിച്ചു. ങ്ഹാ, എന്തായാലും ഈ വരുന്ന
തിങ്കളാഴ്ച്ച തുടങ്ങാം.
&lt;/p&gt;

&lt;p&gt;
ദാ, ഒരു നിശാശലഭം. എവിടെ? പോയോ? പോയി.&lt;br&gt;
അതെന്താ അവിടെ? മലയുടെ മുകളിൽ. &lt;br&gt;
അത് ചന്ദ്രൻ. &lt;br&gt;
അയാൾക്കെന്താ അവിടെ കാര്യം? &lt;br&gt;
നക്ഷത്രങ്ങളെ കൂട്ടി ഭൂമിയോട് യുദ്ധത്തിന് വന്നതാണെത്രെ. &lt;br&gt;
എന്നിട്ടെന്താ ഒന്നും നടക്കാത്തത് ? &lt;br&gt;
ഇപ്പോൾ സീസ്‌ഫയറാണ്  വെടിനിരോധനം. ചർച്ചനടന്നുകൊണ്ടിരിക്കുകയാണ്   &lt;br&gt;
സൂര്യനാണ് വിഭീഷണന്റെ റോൾ. &lt;br&gt;
അയാൾ ഈ പണിക്ക് പറ്റുമോ? കടലിൽ പാലമിട്ടാൽ, കടക്കുന്നത് വരെ രാമായണാ, പിന്നെ തേരാപാരായണാന്നാണ്. &lt;br&gt;
ങ്ഹേ? ഞാൻ കേട്ടിട്ടുള്ളത് പാലം കടക്കുന്നത് വരെ രാമാ, കടന്നാൽ നീ പോമാന്നാണ്. &lt;br&gt;
അതെന്തായാലും വേണ്ടില്ല, സംഭവം രാത്രിയായാൽ അയാൾ ചന്ദ്രന്റെ കൂടെയാണ്. &lt;br&gt;
അതൊക്കെ മൂപ്പരുടെ വെറും തരികിടയല്ലേ. ഭൂമിയെയാണയാൾക്കിഷ്ടം. നീ നോക്കിക്കോ, അവസാനം ചന്ദ്രൻ ശശിയാവും, അല്ലെങ്കിൽ സോമൻ, തീർച്ച!  &lt;br&gt;
യുദ്ധം അപ്പൊ തീരൊ ? &lt;br&gt;
ഏഹ്, യുദ്ധം എപ്പോഴും ഉണ്ടാവും. ഇഷ്ടപ്പടിക്ക്! ഇവരെല്ലാവരും കൂടി നമ്മളെയിട്ട് ഇങ്ങനെ കറക്കും അത്രതന്നെ.
&lt;/p&gt;

&lt;p&gt;
ഇഷ്ടപ്പടിക്കോ? ഇതെവിടെയോ കേട്ടിട്ടുണ്ടല്ലോ. ദാ പാലക്കാട്. സുൽത്താൻപേട്ട ജംഗ്ഷൻ എത്തിയപ്പോൾ,
വട്ടവും നോക്കി   വരുംവരായ്കളുടെ ജക്സ്റ്റപൊസിഷൻ എന്താന്നെന്നോർത്ത് അമ്പരന്ന് നിന്ന പയ്യൻ വട്ടം ചുവപ്പിൽ
നിന്നും ആംബർ ആയതറിഞ്ഞില്ല. പോലീസ്‌കാരൻ വാചാലനായി. പിന്നൊന്നും നോക്കിയില്ല. റോങ്ങ്ട്ടേണിൽ നേരെ ഹരിഹരപുത്രക്ക് വിട്ടു. ലക്ഷ്യം മാർഗ്ഗത്തെ സാധൂകരിക്കും എന്ന് പാർത്ഥസാരഥി പറഞ്ഞപ്പോൾ മൂപ്പർക്ക് വിശന്നു കാഞ്ഞിട്ടുണ്ടാവണം. 
&lt;/p&gt;

&lt;p&gt;
എന്താ ഏട്ടാ, സൂആംതന്നെ? &lt;br&gt;
ഓ! &lt;br&gt;
ദോശണ്ടാ? &lt;br&gt;
ഇല്ല, റോസ്റ്റേയുളളൂ &lt;br&gt;
വേറെന്താള്ള?  സേവ, വട, ഇലയട, ഇട്ട്ളി, പൊറോട്ട, ചപ്പാത്തി, ഭൂരി &lt;br&gt;
ഭൂരി മതി, 3 എണ്ണം. &lt;br&gt;
കാത്തിരുന്നു. നല്ല ഭുസ്‌ക്ന്നുള്ള മൂന്ന് ഭൂരി വന്നു. ഭൂരി കരുണാകാര എന്ന് സ്വാതിയേട്ടൻ പാടിയതിന്റെ സംഗതി
ഇപ്പൊ പിടികിട്ടി. ഭൂരിയുടെ പെരടികുറ്റിക്ക് നോക്കി ഒരു കുത്തുകുത്തി. കാറ്റ് പൊസ്ക്ക്ന്ന് പോയി. ഹിംസിച്ച
പാപം ഭക്ഷിച്ചാൽ തീരും എന്ന ദാർശനികതയിൽ മസാൽ കൂട്ടി വലിച്ചുവാരി കഴിച്ചു.  ഏട്ടൻ പിന്നേം
വന്നു. &lt;br&gt;
&lt;/p&gt;

&lt;p&gt;
കാപ്പിട്ടോളിൻ. ശക്തൻ. പൻസാര വേണ്ട. &lt;br&gt;
കാപ്പി ആറ്റി ആറ്റി കുടിച്ചു. &lt;br&gt;
&lt;/p&gt;

&lt;p&gt;
&amp;lt;എട്ടനുമായുള്ള ഗീർവാണം ഇവിടെ എഴുതാൻ ഒരു ഓർമപ്പെടുത്തൽ ഭാവിയിലേക്ക് രേഖപ്പെടുത്തി&amp;gt;
&lt;/p&gt;

&lt;p&gt;
കടയിൽനിന്നിറങ്ങി. തത്തക്ക പിത്തക്ക നടന്നു.  ഭയങ്കര സീണം. ഒന്ന് കിടക്കണം.  അടുത്തുള്ള ഒരു വലിയ
അമ്പലത്തിന്റെ കൽത്തിണ്ണയിൽ കിടന്നുറങ്ങി.  ഉള്ളിൽ കയറിയില്ല. അശുദ്ധമാക്കേണ്ടെന്ന് മനസ്സ് സ്വയം
തീരുമാനിച്ചു.  പെട്ടെന്നെണീറ്റു. ഒരു അടുക്കും ചിട്ടയുമില്ല. വേറെവിടെയോ ആണല്ലോ നിന്നിരുന്നത്. ങ്ഹാ,
മലമുകളിൽ, ഭൂമിയും, ചന്ദ്രനും, സൂര്യനും. യുദ്ധം. അല്ലെങ്കിൽ യുദ്ധം വേണ്ട.  എന്നാ കടൽക്കരയിലേക്കു
പോകാം. തീരത്തൂടെ നടക്കാം. ചക്രവാളത്തിന്റെ സ്ട്രക്ച്ചർ കണ്ടാസ്വദിക്കാം. ചാറ്റൽ
മഴയുണ്ടാവും. നന്നായിരിക്കും. &lt;br&gt;
&lt;/p&gt;

&lt;p&gt;
ങ്ഹേ, ഒറ്റയ്ക്കോ ? മഴയത്ത് പ്രേമിക്കാൻ ആരെങ്കിലും കൂടെ വേണ്ടേ? &lt;br&gt;
അതിനല്ലേ പഴയ കാമുകിമാർ. &lt;br&gt;
കൊണ്ടുവന്നിട്ടുണ്ടോ? &lt;br&gt;
ഓ. എപ്പോഴും കൂടെയുണ്ട്. &lt;br&gt;
&lt;/p&gt;

&lt;p&gt;
കൈകോർത്ത് നടക്കാം. ഓട്ടപ്പന്തയം വയ്ക്കാം. മുടിയിൽ പിടിച്ചുവലിക്കാം. തോളിൽ കയ്യിട്ടു ചെവിയിൽ
ഉഫ്ന്നു കാറ്റൂതാം. അങ്ങനെയൊക്കെ സ്നേഹം പ്രകടിപ്പിക്കാം. പിന്നെ കവിത ചൊല്ലി
ബുദ്ധിമുട്ടിക്കാം. അയ്യോ, കവിത മുട്ടുന്നു.
&lt;/p&gt;

&lt;p&gt;
എഴുതാൻ വാഞ്ഛ! &lt;br&gt;
പക്ഷേ, എന്റെ പേനക്ക് നീരിളക്കം വരുന്നില്ല. &lt;br&gt;
നളിനി, നളിനകാന്തി, മായാമോഹിനി &lt;br&gt;
മലയാളപദങ്ങളെ, &lt;br&gt;
നിങ്ങളെ മോചിപ്പിക്കാൻ, &lt;br&gt;
എന്നെ ആശ്വസിപ്പിക്കാൻ, &lt;br&gt;
എനിക്കാശ്രയിക്കാൻ,&lt;br&gt;
ആശയങ്ങളെവിടെ? &lt;br&gt;
അശ്വാരൂഢസാഹിത്യയോദ്ധാക്കളെ,&lt;br&gt;
ഗുരുക്കന്മാരെ, &lt;br&gt;
അതികായരെ, എന്റെ അതിഥികളെ, &lt;br&gt;
സരസസരസനായ ഈ പയ്യനെ സഹായിക്കൂ,&lt;br&gt;
അനുഗ്രഹിക്കൂ,&lt;br&gt;
എനിക്കെഴുതാൻ വാഞ്ഛ.&lt;br&gt;
&lt;/p&gt;


&lt;p&gt;
ഹാവൂ, ഒരു സുഖമുണ്ടിപ്പോൾ. ഇനി തിരിച്ചു പോകാം. ശിരോസ്‌ഥിക്കുള്ളിൽ വിശ്രമിക്കാം.  വന്ന വഴി
തിരിച്ചുനടന്നപ്പോൾ കുറച്ചു തേങ്ങാപ്പൂളുക്കൾ ചിതറി കിടക്കുന്നതു കണ്ടു. ഒന്നെടുത്തപ്പോൾ അതിലെന്തോ
വരപ്പെടുത്തിയിരിക്കുന്നു. 'ഗ'. തൊട്ടടുത്തതിൽ 'മ'. പിന്നെ അടുത്തതിൽ 'ധ', പിന്നെ 'നി'. എല്ലാം
ചേർത്തി വച്ച് വായിച്ചു. എന്തോ ഒരു കുറവ് സ്പഷ്ടം. ചുറ്റും പരതി, ആകാശത്തേക്ക് നോക്കി,
ങ്ഹേ.. കിട്ടിയില്ല. പെട്ടെന്ന് ഉള്ളിലേക്ക് നോക്കി. സ്വന്തം പോക്കറ്റിന്റെയുള്ളിൽ. 'സ' കിട്ടി. അതിനെ
പൊട്ടിച്ചു. ചെറിയ കഷണം ഇടതുഭാഗത്തും വലുത് വലത്തും വച്ചു. എന്നിട്ടു ചേർത്ത് തിരിച്ചും മറിച്ചും
പാടിക്കൊണ്ട് നടന്നു.
&lt;/p&gt;

&lt;p&gt;
സ ഗ മ ധ നി സ &lt;br&gt;
സ നി ധ മ ഗ സുഭം. 
&lt;/p&gt;</description><category>comedy</category><category>payyan</category><category>satire</category><category>പയ്യൻ</category><guid>https://mindtoilet.com/posts/payyantemanasiranioodi/</guid><pubDate>Tue, 27 Feb 2024 21:25:45 GMT</pubDate></item><item><title>ചിത്രം പത്രത്തിൽ </title><link>https://mindtoilet.com/posts/chitrampathrathil/</link><dc:creator>mindtoilet</dc:creator><description>&lt;p&gt;
ഇളം കാറ്റ്.
&lt;/p&gt;

&lt;p&gt;
ഒരു കൈയിൽ കണ്ണട, മറുകൈയിൽ പത്രം. അച്ഛൻ വരാന്തയിലേക്ക് വന്നു. ഒറ്റമുണ്ട്, വെള്ള ബനിയൻ,
ആവശ്യത്തിലധികം ഭസ്മക്കുറി. ആകെമൊത്തം ധവളാഭം. കണ്ണടയിട്ട് കസേരയിലിരുന്നു. എന്നിട്ട് പത്രത്തിന്റെ
മേൽത്തലപ്പിലൂടെ മുറ്റത്തേക്ക് നോക്കി. അമ്മ പൂജയ്ക്ക് പൂപറിക്കുകയാണ്.
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; : ഭവതി പൂപറിക്കുകയാണെന്ന് കണ്ടറിയുന്നു.
&lt;/p&gt;

&lt;p&gt;
&lt;b&gt;അമ്മ&lt;/b&gt; : ഹോംസിന്റെ നിരുപമമായ വീക്ഷണബുദ്ധിയെ ഇന്ന് വീണ്ടും ഞാൻ അഭിനന്ദിക്കുന്നു.
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; : നന്ദി പറയേണ്ട ഈ അവസരത്തിൽ ഇങ്ങനെ ചൊല്ലുന്നത് ശരിതന്നെയോ എന്നറിയില്ല.
&lt;/p&gt;

&lt;p&gt;
&lt;b&gt;അമ്മ&lt;/b&gt; : ശരിയല്ല.
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; : എങ്കിലും…, പത്രവും ചായയും. അതല്ലേ കേരളീയരുടെ മൗലികാവകാശം? പത്രവായനേന തേയിലപാനീയനേന എന്നല്ലേ ഗുരുവാക്യം.
&lt;/p&gt;

&lt;p&gt;
&lt;b&gt;അമ്മ&lt;/b&gt; : രാവിലെതന്നെ വേണോ ലോ-കീ ഗീർവാണം? ഭഗവാന് പുഷ്പ്പാർച്ചന, ശേഷം ഭർത്താവിന് ചായ.  
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; : ദൈവത്തിന് പൂകൊടുക്കാൻ വേറെ എത്രയോ മഹിളകൾ ഈ നാട്ടിലുണ്ട്. എനിക്ക് ചായ തരാൻ നീ മാത്രമല്ലേയുള്ളു.
&lt;/p&gt;

&lt;p&gt;
&lt;b&gt;അമ്മ&lt;/b&gt; : അറിഞ്ഞതിൽ വളരെ സന്തോഷം.
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; : "ദാറ്റ് വാസ് എ ഗുഡ് വൺ".
&lt;/p&gt;

&lt;p&gt;
&lt;i&gt;(അച്ഛൻ വായന തുടരുന്നു. അമ്മ അകത്തേക്ക് പോകുന്നു.)&lt;/i&gt;
&lt;/p&gt;

&lt;hr&gt;

&lt;p&gt;
&lt;b&gt;അച്ഛൻ&lt;/b&gt; : അതേ…
&lt;/p&gt;

&lt;p&gt;
&lt;b&gt;അമ്മ&lt;/b&gt; : ദാ വരുന്നു.
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; : ചായ വേണ്ട. ഒന്നിങ്ങോട്ടു വരൂ.
&lt;/p&gt;

&lt;p&gt;
&lt;i&gt;(ഭയങ്കര നിശ്ശബ്‌ദത. പിന്നെ കാലൊച്ച.)&lt;/i&gt;
&lt;/p&gt;

&lt;p&gt;
&lt;b&gt;അമ്മ&lt;/b&gt; :  "ചന്ദ്രനിലും ഗുരുത്വാകർഷണം, മലയാളിക്കിന്നു ചായ വേണ്ട", എന്നാണോ പ്രധാനവാർത്ത?
&lt;/p&gt;

&lt;p&gt;
അച്ഛൻ (പത്രം നീട്ടികൊണ്ട് ) : ഹ്രസ്വഹാസ്യം മതിയാകൂ, എന്നിട്ടിത് നോക്കു. അറിയോ ഇയാളെ?
&lt;/p&gt;

&lt;p&gt;
&lt;b&gt;അമ്മ&lt;/b&gt; : ഇത്…
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; : അതെ, നമ്മുടെ മോൻ തന്നെ.
&lt;/p&gt;

&lt;p&gt;
&lt;b&gt;അമ്മ&lt;/b&gt; : ഇവനെങ്ങനെ…
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; : വായിക്കാം. കേട്ടോളൂ.
&lt;/p&gt;

&lt;blockquote&gt;
&lt;p&gt;
പാലക്കാട് : പേരുവെളിപ്പെടുത്താനാഗ്രഹിക്കാത്ത പാലക്കാട്ടുകാരൻ പയ്യൻ അതീവ സുന്ദരനാണെങ്കിലും,
മാതാപിതാക്കളുടെ സന്തോഷം ആഗ്രഹിക്കുന്നവനാണ്. സ്വന്തം ചിത്രം പത്രത്തിൽ കൊടുക്കാനുണ്ടായ സാഹചര്യം പയ്യൻ
ലളിതമായി വിവരിക്കുന്നു. കഴിഞ്ഞാഴ്ച്ചയാണ് യൂണിവേഴ്സിറ്റി പരീക്ഷാഫലം വന്നത്. അതേ ആഴ്ചതന്നെയാണ്
ചേച്ചിയുടെ റാങ്ക് വിവരവും, ഫോട്ടോയും പത്രത്തിൽ വന്നത്. ലഡ്ഡു ഭക്ഷിക്കുന്നതിനിടയിൽ പയ്യനേയും,
പത്രത്തേയും, ചിത്രത്തെയും ഒരേവാക്യത്തിൽ അച്ഛനമ്മമാർ പ്രയോഗിച്ചു. പയ്യനിനിയും പല പരീക്ഷകൾ
പാസാവാനിരിക്കുന്നതേയുള്ളു. എങ്കിലും അവരുടെ ആഗ്രഹസാഫല്യത്തിന് വേണ്ടി അല്പം പ്രയത്നിക്കണമെന്ന് പയ്യന്
തോന്നി. അതിനുവേണ്ടി എന്നത്തേയുംപോലെ പയ്യൻ അമ്മയുടെ പേഴ്സിൽ നിന്നും അമ്മയറിയാതെ രൂപ കടം
വാങ്ങി. അമ്മേ, അഭിപ്രായസ്വാതന്ത്രത്തിനിന്നു നമ്മുടെ നാട്ടിൽ വലിയ വിലകൊടുകേണ്ടതുണ്ടെന്ന് ഞാൻ മനസിലാക്കുന്നു. ഇനിയും
കുറേ എഴുതണം എന്നുണ്ട്, പക്ഷേ ഫോട്ടോയുടെ വലിപ്പം കുറയ്‌ക്കേണ്ടിവരും എന്ന് ഈ ഉണ്ടക്കണ്ണൻ പറഞ്ഞത് കൊണ്ട്
നിർത്തുന്നു . ഇൻക്വിലാബ്.
&lt;/p&gt;
&lt;/blockquote&gt;

&lt;p&gt;
&lt;b&gt;അമ്മ&lt;/b&gt; : ഇവന്റെ കാര്യത്തിൽ നമുക്ക് കുറച്ചുകൂടെ സൂക്ഷിക്കാമായിരുന്നു.
&lt;/p&gt;

&lt;p&gt;
&lt;b&gt;അച്ഛൻ&lt;/b&gt; :
"പലാനാം പലവിധാനാം, 
ബഹ്വാനാം ബഹുവിധാനാം,  
അതിലൊരു വിധാനാം".
&lt;/p&gt;</description><category>comedy</category><category>payyan</category><category>satire</category><category>പയ്യൻ</category><guid>https://mindtoilet.com/posts/chitrampathrathil/</guid><pubDate>Wed, 03 Aug 2022 10:46:45 GMT</pubDate></item><item><title>ചിന്താമഗ്നനായി</title><link>https://mindtoilet.com/posts/payyanchinthamagnanayi/</link><dc:creator>mindtoilet</dc:creator><description>&lt;p&gt;
മനസ്സിന്റെ സന്തുലിതയെ തകർക്കാൻ വിശപ്പിനു സാധിക്കും. ഇതല്ല, വേറെന്തോ എഴുതാനാണ്
ഉദ്ദേശിച്ചത്.
&lt;/p&gt;

&lt;p&gt;
മനസൊരു കുളമാണെന്ന് കരുതി. അതിലേക്കു നീട്ടി എറിഞ്ഞ ഒരു പരന്ന കല്ല് പോലെ ആശയം തെന്നി തെന്നി ദൂരെ
മറയുന്നു. പക്ഷേ അതൊരിക്കലും അക്കരെയെത്തുന്നില്ല. ജലാശയത്തിനു നടുവിൽ ആശയത്തിന്റെ പയനം
പര്യവസാനിക്കുന്നു. പിന്നീട് എപ്പോഴോ ഒരു പഴയ ഓർമ്മ കൊളുത്തിയ പുതിയ ആവേശത്തിൽ, ആ ജലാശയത്തിലേക്കു
നാം എടുത്തു ചാടുന്നു. മുങ്ങി നീന്തി ആശയത്തെ പുറത്തു കൊണ്ടുവരാൻ ശ്രമിക്കുന്നു. നീന്തി നീന്തി കുളത്തിന്റെ
നടുവിലെത്തുമ്പോൾ, അവിടെ ഒരു ആശയദ്വീപ്! ചെറിയ പരന്ന കല്ലുകൾ കൊണ്ട് രൂപപ്പെട്ടിരിക്കുന്ന ഒരു
അതിശയദ്വീപ്. ഓരോ കല്ലിലും തന്റെ കയ്യൊപ്പ് പതിഞ്ഞിരിക്കുന്നു. അതുകണ്ട് ആദ്യം ഒന്ന് അന്ധാളിക്കുന്നു, ഞാൻ
താൻ തന്നെയോ ഇത് എന്ന് ചിന്തിച്ച്‌ ഉറ്റുനോക്കുന്നു. വലിച്ചെറിഞ്ഞ ആശയങ്ങളുടെ ഇടയിൽ നിന്നും ഒരു ചെറുപുളകം
കുളിർപ്രവാഹത്തിലൂടെ തന്നെ തലോടുന്നു. മന്ദഹാസപുഞ്ചിരി ചുണ്ടിൽ വ്യാപിക്കുന്നു. സ്വാഭിമാനം
രോമാഞ്ചമണിയിക്കുന്നു. ആശയത്തെ വീണ്ടും ഉപേക്ഷിച്ച്, വികാരം മാത്രം ഉൾക്കൊണ്ട് ഉപരിതലത്തിലേക്ക്
ഉദിച്ചുയരുന്നു. വിടർന്ന ചുണ്ടുകളിലൂടെ ഒരു ചോദ്യം, ഇനി എന്ത്?
&lt;/p&gt;

&lt;p&gt;
ഇതല്ല, വേറെന്തോ എഴുതാനാണ് ഉദ്ദേശിച്ചത്. എന്തായാലും അടുക്കള വരെ ഒന്ന് പോയി നോക്കാം.
&lt;/p&gt;</description><category>payyan</category><category>പയ്യൻ</category><guid>https://mindtoilet.com/posts/payyanchinthamagnanayi/</guid><pubDate>Fri, 15 Jul 2022 00:46:45 GMT</pubDate></item><item><title>ഒരു പയ്യൻ കഥ </title><link>https://mindtoilet.com/posts/orupayyankatha/</link><dc:creator>mindtoilet</dc:creator><description>&lt;p&gt;
പതിവിനു വിപരീതമായി ഇന്ന് പയ്യൻ അതിരാവിലെ എണീറ്റു. സൂര്യനിനിയും റാന്തലിന്റെ തിരി
പൊക്കിയിട്ടില്ല. പയ്യൻ തിരശീല നീക്കി പുറത്തോട്ട് നോക്കി ഞെളിഞ്ഞു. കൊയ്യാക്ക മരത്തിൽ ഇരുന്ന്
ഉദയരവിചന്ദ്രിക രാഗത്തിൽ ഗീതം മൂളിക്കൊണ്ടിരുന്ന ഒരു കിളി ഇത് കണ്ടു. പക്ഷി ഉടനെ സ-പ-സ ചൊല്ലി വാർത്ത
സൂര്യഭഗവാന്റെ ശിങ്കിടികളുടെ കാതിൽ ഓതി. കിരണങ്ങളുടെ പരക്കം പാച്ചിൽ. അപ്രതീക്ഷിത വാർത്ത കേട്ട്
ആടിപ്പോയ ഭഗവാൻ ആറ് ഡിഗ്രി തെക്കോട്ടാണ് ഉദിച്ചത്.
&lt;/p&gt;

&lt;p&gt;
വിശ്വവിഖ്യാതനായ സീനിയർ പയ്യൻ ശ്രീ വി.കെ.എൻ. ഏതോ കഥയിൽ പറഞ്ഞ പോലെ, ഒരാശയം
ഓർക്കാപുറത്തുകയറി പയ്യനെ ബലാത്സംഗം ചെയ്‌തു.&lt;br&gt;
(ആത്മഗതം) രണ്ട് സൂര്യനമസ്‌കാരമങ്ങു കാച്ചിക്കളയാം. യോഗപ്പായ എടുത്ത് വിരിക്കുന്നത്തിന്റെ സമാന്തരചിന്തയിൽ
എം. എസ്. അമ്മയെ ഓർത്തു. പാട്ട് വയ്ക്കാനായി ഫോൺ തിരഞ്ഞപ്പോൾ, കുപ്പായത്തിന്റെ ജോപ്പിൽ തന്നെ
ഉണ്ടായിരുന്നത് കൊണ്ട് പയ്യന് ഒരിക്കലും കണ്ടുപിടിക്കാൻ പറ്റിയില്ല. ഒരു ശിഥിലനിമിഷത്തേക്ക് പയ്യൻ
ജീവിതത്തിലെ സുഖദുഃഖങ്ങളുടെ ജക്സ്റ്റപൊസിഷൻ എന്താണെന്ന് ആലോചിച്ചു. ഇന്നും ഉത്തരം
കിട്ടിയില്ല. യാഥാർഥ്യത്തിലേക്ക് തിരിച്ചുവന്ന പയ്യൻ നിരാശയുടെ പിടിയിൽ നിന്നും യോഗപ്പായ നീട്ടി
വിരിച്ചു. പായയുടെ ചുരുളഴിക്കാൻ പയ്യന് ഒന്നേ ദശാംശം ആറെ ഒന്നേ എട്ട് നിമിഷമേ വേണ്ടി
വന്നുള്ളു. അതിനിടയിൽ താൻ പോലും അറിയാതെ പയ്യന്റെ നാഭിയിൽ നിന്നും അന്നവാഹി ബൈപ്പാസ് വഴി,
ആനവണ്ടി തൊണ്ടയിലൂടെ, സഹാറൻ അധരങ്ങളിൽ ഒരു നിത്യയൗവന ഗാനം അലയടിച്ചു. പയ്യൻ പാടി:
&lt;/p&gt;

&lt;p&gt;
" പാൽ വർണ്ണ പറവൈ കുളിപതർക്കാക,&lt;br&gt;
പനി തുളിയെല്ലാം ശേഖരിപ്പേൻ…&lt;br&gt;
(അകാരം)&lt;br&gt;
ദേവതൈ കുളിത്ത തൂളികളൈ അള്ളി,&lt;br&gt;
തീർത്ഥം എൻട്രേ നാൻ കുടിപ്പേൻ…"    
&lt;/p&gt;

&lt;p&gt;
ഈ സമയത്താണ് പയ്യന്റെ പിതാവ് കുളിമുറിയിൽ നിന്നും പൂജാമുറിയിലേക്ക് തോർത്തുമുണ്ടുടുത്ത് നടന്ന്
വന്നത്. കേൾക്കാൻ ആഗ്രഹിച്ച പാട്ടലെന്ന് മാത്രമല്ല, ഇനി ഒരിക്കലും കേൾക്കാൻ ഇടവരുത്തല്ലേ എന്ന്
ഭഗവതിമാരോടും ഇഷ്ടദൈവങ്ങളോടും കേണപേക്ഷിച്ചതുമായ മില്ലേനിയൽ മെലഡി. അമ്പലത്തിൽ ദീപാരാധനയ്‌ക്കു
ശേഷം തിരുമേനിയുടെ കൈയിൽ നിന്നും തീർത്ഥം വാങ്ങിക്കുടിച്ച മുഖപ്രസാദത്തോടെ ഉദിച്ചു നിന്നിരുന്ന പയ്യനെ
നഖശിഖാന്തം നോക്കുന്നതിനിടയിൽ, അവരുടെ കണ്ണുകൾ തമ്മിൽ കോർത്തു. അച്ഛൻ കണ്ണ് കയർത്തു,
ഹേതുവെന്തെന്നറിയാതെ പയ്യൻ കണ്ണ് വിയർത്തു. പയ്യന്മാർ നേരത്തെ എഴുന്നേൽക്കുക എന്നുള്ളത് അച്ഛനമ്മമാരുടെ
ജീവിതാഭിലാഷമാണെന്ന പരമാർത്ഥം ഉൾക്കൊണ്ട് പയ്യൻ മന്ദസ്മിതത്തോടെ ചൊല്ലി:
&lt;/p&gt;

&lt;p&gt;
ഗുഡ് മാർണിങ് !
&lt;/p&gt;

&lt;p&gt;
നാരായണ എന്ന് രണ്ടുതവണ അടുപ്പിച്ചു ഉരുവിട്ടുകൊണ്ട് അച്ഛൻ മുന്നോട്ട് നടന്നു.
നാരായണമന്ത്രം കൺസെന്റ്, കർമ്മം ആമ; ഫലം മുയൽ എന്നീ ഗീതവാക്യങ്ങളെ ബുദ്ധിയിൽ താലോലിച്ച് പയ്യൻ ഗദ്ഗദം ചേർത്ത് തുടർന്ന് പാടി: 
&lt;/p&gt;

&lt;p&gt;
"അൺപേ അൺപേ കൊല്ലാതെ…&lt;br&gt;
കണ്ണേ കണ്ണേ കിള്ളാതെ…&lt;br&gt;
പെണ്ണേ പുണ്ണകൈയിൽ ഇദയത്തെ വെടിക്കാതെ…"
&lt;/p&gt;


&lt;p&gt;
പ്രണാമം&lt;br&gt;
ശ്വാസം അകത്തോട്ട് … ഒന്ന്&lt;br&gt;
ശ്വാസം പുറത്തോട്ട് … രണ്ട്&lt;br&gt;
&lt;/p&gt;</description><category>comedy</category><category>payyan</category><category>satire</category><category>പയ്യൻ</category><guid>https://mindtoilet.com/posts/orupayyankatha/</guid><pubDate>Sun, 20 Sep 2020 05:16:45 GMT</pubDate></item></channel></rss>